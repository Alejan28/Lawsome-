Domnule Preşedinte, [1]

Subsemnatul [2]_, domiciliat în_, formulez în contradictoriu cu intimatul [3]_, domiciliat în_, în termen
legal [4], prezenta cerere de

împotriva sentinţei/deciziei civile nr. [5]_/ pronunţată de Judecătoria/Tribunalul/Curtea de Apel_/înalta
Curte de Casaţie şi Justiţie, solicitându-vă să dispuneţi_[6]

Revizuire

Motivele cererii sunt următoarele:

Motivele de fapt [7]:_

Temeiul de drept [8]: îmi întemeiez cererea pe dispoziţiile art. 322 pct. 8 C. proc. civ.

Pentru dovedirea depunerii în termen a cererii solicit încuviinţarea următoarelor probe_, iar pentru
dovedirea temeiniciei motivului de revizuire invocat solicit ataşarea dosarului în care s-a pronunţat
hotărârea atacată, precum şi următoarele probe_[9]

Anexez copia hotărârii atacate, copii certificate de pe următoarele înscrisuri_, precum şi chitanţa de plată a
taxei judiciare de timbru de 91.000 lei şi timbrul judiciar de 1.500 lei. [10]

Domnului Preşedinte al Judecătoriei/Tribunalului/Curţii de Apel /înaltei Curţi de Casaţie şi Justiţie [11]_

Semnătura,

Explicaţii

[1] Natura juridică. Revizuirea este o cale extraordinară de atac, de retractare, comună şi nesuspensivă de
executare, prin care se poate obţine, în cazurile expres şi limitativ prevăzute de art. 322 C. proc. civ.,
retractarea hotărârii definitive atacate.
[2] Calitate procesuală activă (revizuient) poate avea oricare dintre părţile interesate care au figurat în
procesul în care s-a pronunţat hotărârea supusă revizuirii sau, după caz, succesorii lor în drepturi, precum
şi procurorul, în temeiul art. 45 alin. (5) C. proc. civ., indiferent dacă acesta a participat sau nu la judecata
finalizată cu hotărârea pe care doreşte să o atace.
[3] Calitate procesuală pasivă (intimat) au celelalte părţi din procesul finalizat cu hotărârea atacată, care nu
au formulat cererea de revizuire sau, după caz, succesorii în drepturi ai acestora.

[4] Termenul de introducere. Pentru motivul prevăzut de art. 322 pct. 8 C. proc. civ., termenul de revizuire
este de 15 zile şi curge de la încetarea împiedicării [art. 324 alin. (2) C. proc. civ.].

[5] Obiectul revizuiri. Se admite că, pentru motivul reglementat de art. 322 pct. 8 C. proc. civ., obiectul
revizuirii îl pot constitui toate hotărârile instanţelor de recurs, ale primei instanţe sau ale instanţei de apel,
chiar dacă prin ele nu se evocă fondul pretenţiei deduse judecăţii.

                                         1 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 8 C. PROC. CIV. [6] Se va indica expres soluţia urmărită prin admiterea revizuirii întemeiate pe pct. 8 al art. 322 C. proc.
civ., respectiv se va solicita anularea hotărârii atacate şi rejudecarea procesului.

[7] Motivele de fapt Se va arăta că motivul reglementat de art. 322 pct. 8 C. proc. civ. este cel dedus
judecăţii şi se va argumenta îndeplinirea condiţiilor acestui motiv prin raportare la situaţia concretă din
hotărârea atacată.

Punctul 8 al art. 322 deschide calea revizuirii pentru situaţia în care partea a fost împiedicată să se
înfăţişeze la judecată şi să înştiinţeze instanţa despre aceasta, dintr-o împrejurare mai presus de voinţa sa.
Motivul presupune îndeplinirea cumulativă a două condiţii, şi anume: partea să fi fost legal citată şi să nu
se fi putut prezenta la judecată; partea legal citată să nu fi putut înştiinţa instanţa despre imposibilitatea
prezentării sale la judecată, datorită unor împrejurări mai presus de voinţa sa. împrejurarea mai presus de
voinţa părţii invocată în sprijinul cererii de revizuire se apreciază de către instanţă.

în consecinţă, revizuientul trebuie să arate în cererea sa acele împrejurări care conturează condiţiile
susmenţionate.

[8] Temeiul de drept îl constituie dispoziţiile art. 322 pct. 8 C. proc. civ., iar dacă s-a solicitat şi
suspendarea executării hotărârii atacate, acest temei de drept se întregeşte cu dispoziţiile art. 325 C. proc.
civ.

[9] Probele. Probaţiunea se structurează pe două aspecte: cel legat de formularea în termen a cererii de
revizuire şi cel legat de motivul propriu-zis de revizuire.
Referitor la primul aspect, se poate solicita orice mijloc de probă, deoarece data încetării împiedicării
părţii de a se înfăţişa la judecată şi de a înştiinţa instanţa despre aceasta, ca moment al începerii curgerii
termenului de revizuire, constituie un fapt juridic, pentru care legea nu instituie limitări în privinţa
mijloacelor de dovadă.

în ceea ce priveşte aspectul de fond, legat de verificarea motivului de revizuire invocat de parte, acesta
impune ataşarea dosarului în care s-a pronunţat hotărârea atacată, precum şi administrarea oricărui mijloc
de probă pentru a dovedi împrejurarea mai presus de voinţa părţii care a împiedicat-o să se prezinte la
judecată şi să înştiinţeze instanţa despre aceasta. Cauza împiedicării înfăţişării şi înştiinţării instanţei, ce
trebuie dovedită pentru reţinerea motivului de revizuire prevăzut de pct. 8 al art. 322, constituie un fapt
juridic şi, de aceea, pe acest aspect poate fi administrat orice mijloc de probă.

[10] Timbrajul. Taxa judiciară de timbru, în cuantum de 91.000 lei (la nivelul anului 2005), şi timbrul
judiciar, în valoare de 1.500 lei, sunt cele prevăzute de art. 3 lit. h) din Legea nr. 146/1997, cu modificările
şi completările ulterioare, respectiv de art. 3 alin. (1) din O.G. nr. 32/1995, cu modificările şi completările
ulterioare.
Dacă se solicită şi suspendarea executării hotărârii atacate, se datorează în plus o taxă judiciară de timbru
de 91.000 lei şi un timbru judiciar de 3.000 lei, conform art. 3 lit. e) din Legea nr. 146/1997, respectiv, art.
3 alin. (1) din O.G. nr. 32/1995.
[11] Instanţa competentă este cea care a pronunţat hotărârea a cărei revizuire se cere [art. 323 alin. (1) C.
proc. civ.]

                                         2 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 8 C. PROC. CIV. LegeAZ.net

Powered by TCPDF (www.tcpdf.org)

                                         3 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 8 C. PROC. CIV.