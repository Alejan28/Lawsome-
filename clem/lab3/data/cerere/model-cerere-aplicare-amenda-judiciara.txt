CERERE DE APLICARE A AMENZII JUDICIARE

Instanţa_

Secţia_

Dosar nr. /

Termen la data de_

Domnule Preşedinte, [1]

Subsemnatul [2]_ _, domiciliat în_, în calitate de_(reclamant/pârât), în cauza având ca obiect_, formulez
prezenta cerere prin care solicit

Obligarea la plata unei amenzi judiciare a numitului [3]_

Motivele cererii sunt următoarele:

Motivele de fapt [4]: învederez instanţei că_

Temeiul de drept [5]: Invoc dispoziţiile art. 108^1 pct._sau, după

caz, art. 108^5 alin._C. proc. civ.

Probe [6]: Solicit încuviinţarea următoarelor probe_

Anexez: înscrisuri, respectiv: _[7]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [8] _

Semnătura,

Explicaţii

[1] Natura juridică. Cerere de aplicare a amenzii judiciare este o cerere prin intermediul căreia partea
implicată într-un proces deja început solicită aplicarea unei sancţiuni procedurale împotriva persoanei care
îşi exercită abuziv drepturile procesuale în cursul judecării cauzei. Reglementarea legală se regăseşte în art.
108^1-108^5 C. proc. civ.
1.1. Termenul de introducere. Cererea se poate depune în oricare din fazele procesuale.

[2] Titularul cererii. Oricare dintre părţi poate formula cererea. în cursul desfăşurării executării silite şi
executorul poate formula cerere pentru sancţionarea celor care împiedică desfăşurarea normală a
executării silite, potrivit dispoziţiilor art. 108^2 pct. 2 lit. g) C. proc. civ.

                                         1 / 3

MODEL DE CERERE DE APLICARE A AMENZII JUDICIARE [3] Persoana împotriva căreia se îndreaptă cererea. Cererea se îndreaptă împotriva persoanei care a
formulat cereri cu rea-credinţă în cursul judecării cauzei, a pricinuit amânarea nejustificată a cauzei sau a
refuzat să-şi îndeplinească obligaţiile stabilite în sarcina sa de instanţă. Această persoană poate fi nu numai
partea adversă, dar şi expertul care nu depune lucrarea la timp sau conducătorul unităţii care refuză să dea
relaţii pentru soluţionarea cauzei.

[4] Motivele cererii sunt cele prevăzute în art. 108^1 C. proc. civ.

4.1. Astfel, potrivit art. 108^1 alin. (1) pct. 1 C. proc. civ., se vor sancţiona cu amendă judiciară de la
500.000 lei la 7.000.000 lei următoarele fapte săvârşite în legătură cu procesul:

a) introducerea, cu rea-credinţă, a unor cereri vădit ne temeinice. Partea interesată va trebui să invoce
reaua-credinţă în formularea cererilor de către partea adversă, de pildă declararea unor căi extraordinare
de atac pentru acelaşi motiv, respinse de mai multe ori de către instanţă. Vor fi depuse copii ale hotărârilor
prin care se respinge calea de atac ca inadmisibilă, tardivă etc.;

b) formularea cu rea-credinţă a unei cereri de recuzare sau de strămutare. Astfel, în practica judiciară s-a
statuat că formularea repetată a unor cereri de recuzare sau de strămutare care poate tergiversa judecarea
cauzei, în măsura în care au fost respinse şi aceasta rezultă din încheierile pronunţate de instanţă, poate
constitui temei pentru aplicarea unei amenzi judiciare;

c) obţinerea, cu rea-credinţă, a citării prin publicitate a oricărei părţi;

d) obţinerea, cu rea-credinţă, de către reclamantul căruia i s-a respins cererea, unor măsuri asigurătorii prin
care pârâtul a fost păgubit;

e) contestarea, cu rea-credinţă, a scrierii sau semnăturii unui înscris.

4.2. Potrivit art. 108^1 alin. (1) pct. 2 C. proc. civ., se vor sancţiona cu amendă judiciară de la 300.000 lei
la 5.000.000 lei următoarele fapte săvârşite în legătură cu procesul:

a) neprezentarea martorului legal citat sau refuzul acestuia de a depune mărturie când este prezent în
instanţă, în afară de cazul în care acesta este minor,

b) neprezentarea avocatului, a reprezentantului sau a celui care asistă partea, ori nerespectarea de către
aceştia a îndatoririlor stabilite de lege sau de către instanţă, dacă în acest mod s-a cauzat amânarea
judecării procesului;

c) refuzul expertului de a primi lucrarea sau nedepunerea lucrării în termenul fixat, ori refuzul de a da
lămuririle cerute;

d) neluarea, de către conducătorul unităţii în cadrul căreia urmează a se efectua o expertiză, a măsurilor
necesare pentru efectuarea acesteia sau pentru efectuarea la timp a expertizei;
e) neprezentarea unui înscris sau a unui bun, de către cel care îl deţine, la termenul fixat în acest scop de
instanţă ]

                                         2 / 3

MODEL DE CERERE DE APLICARE A AMENZII JUDICIARE f) refuzul sau omisiunea unei autorităţi ori a altei persoane de a comunica la cererea instanţei, la termenul
fixat în acest scop, datele care rezultă din actele şi evidenţele ei;

g) cauzarea amânării judecării sau executării silite de către cel însărcinat cu îndeplinirea actelor de
procedură.

4.3. în raport de dispoziţiile art. 1082 alin. (1) C. proc. civ., alte motive de amendare sunt nerespectarea de
către oricare dintre părţi sau de către alte persoane a măsurilor luate de către instanţă pentru asigurarea
ordinii şi solemnităţii şedinţei de judecată. Sancţiunea acestor fapte este amenda de la 300.000 lei la
2.000.000 lei.

4.4. Potrivit dispoziţiilor art. 1082 alin. (2) C. proc. civ., nerespectarea de către orice persoană a
dispoziţiilor privind desfăşurarea normală a executării silite se sancţionează, de către preşedintele instanţei
de executare, la cererea executorului, cu amendă de la 500.000 lei la 5.000.000 lei.

[5] Temeiul de drept este dat de dispoziţiile art. 108'-1082C. proc. civ.

[6] Probe. înscrisurile sunt cele care vor fi folosite cel mai frecvent în susţinerea motivării unei cereri de
aplicare a unei amenzi judiciare, de pildă copii ale hotărârilor judecătoreşti de respingere a căilor de atac
sau ale încheierilor de respingere a recuzării sau a cererii de strămutare.

O mare parte din motive vor pute fi constatate direct de către instanţa de judecată în cursul procesului,
cum ar fi neprezentarea martorului sau refuzul expertului de a depune lucrarea.

[7]Timbrajul. Apreciem că această cerere nu este supusă timbrării, întrucât se urmăreşte sancţionarea
părţilor pentru atitudinea lor în legătură cu procesul.
[8] Instanţa competentă este cea la care cauza este pendinte.

LegeAZ.net

Powered by TCPDF (www.tcpdf.org)

                                         3 / 3

MODEL DE CERERE DE APLICARE A AMENZII JUDICIARE