PROCURĂ SPECIALĂ
Subsemnata,_, necăsătorită, cu domiciliul în_, având CNP_, identificată prin carte de identitate seria_ nr._ eliberată de SPCLEP_, împuternicesc prin prezenta pe_, cu domiciliul în_, având CNP_, posesor al cărţii de identitate seria_ nr._ eliberată de_, ca, în numele meu şi pentru mine, să cumpere de la cine va crede de cuviinţă şi cu preţul pe care îl va socoti corespunzător, orice imobil (teren, casă şi teren), situat oriunde în România, îndeplinind toate formalităţile legale în acest sens.
În acest sens, mandatarul meu mă va reprezenta la Biroul Notarului Public competent, va face cererile şi declaraţiile necesare, va prezenta înscrisurile doveditoare, va negocia cu depline puteri preţul şi clauzele ce vor fi stipulate în contractul de vânzare-cumpărare, va semna în formă autentică promisiunea de vânzare-cumpărare şi contractul de vânzare-cumpărare, precum şi acte adiţionale la acestea, dacă va fi cazul, va stabili clauzele contractului de vânzare-cumpărare, va plăti preţul în numerar şi orice alte taxe vor fi necesare pentru aducerea la îndeplinire integrală a mandatului.
Mandatarul meu, înainte de semnarea contractului de vânzare-cumpărare în formă autentică, va îndeplini obligaţiile de verificare a situaţiei de fapt în care se află imobilul cumpărat, conform prevederilor art. 1690 Cod Civil
1
, precum şi obligaţiile prevăzute de art. 1719 Cod Civil
2
, preluând imobilul cumpărat în deplina proprietate şi posesie pentru mine, se va declara în mod expres de acord cu intabularea în Cartea Funciară a dreptului de proprietate pe numele meu pentru imobilul ce urmează a fi cumpărat şi va intabula în Cartea Funciară dreptul meu de proprietate asupra imobilului ce urmează a fi cumpărat.
De asemenea, mandatarul meu mă va reprezenta la Primăria competentă pentru a înscrie în rol imobilul şi pentru a obţine dovada de înscriere în rol a acestuia şi va indeplini orice fel de alte obligaţii şi operaţiuni ar fi necesare pentru aducerea la îndeplinire a mandatului încredinţat, va depune, obţine, semna şi ridica orice acte/documente (inclusiv documente de plată) care vor fi necesare, semnând în numele meu şi pentru mine oriunde va fi necesar, în limitele prezentului mandat, semnătura sa fiindu-mi opozabilă.
Eu,_, declar că sunt necăsătorită și știu că imobilul va fi dobândit ca bun propriu. Totodată, mă declar în mod expres de acord şi consimt la intabularea în Cartea Funciară, a dreptului meu de proprietate asupra imobilului ce va fi cumpărat prin prezenta procură, ca bun propriu.
Mandatarul meu este răspunzător pentru actele şi faptele îndeplinite prin prezentul mandat, conform art. 2009 Cod Civil, art. 2012 alin. 1 şi 2 Cod Civil şi art. 2019 Cod Civil.
Mandatarul meu va îndeplini prezentul mandat în limitele prevăzute în prezenta procură, conform art. 2017 Cod Civil.
Mandatul este gratuit, conform art. 2010 alin. 1 Cod Civil, netransmisibil şi valabil până la revocare, dar nu mai mult de 3 (trei) ani.
În situaţia revocării prezentei procuri, eu, mandanta, mă oblig să anunţ în scris toate organele şi instituţiile interesate, asumându-mi întreaga responsabilitate în cazul în care voi omite acest lucru.
Eu,_, declar că am citit şi verificat întreg conţinutul prezentului act ce exprimă voinţa mea, cele arătate mai sus sunt în conformitate cu realitatea, toate datele sunt corecte, asumându-mi toate consecinţele în caz contrar şi solicit redactarea şi autentificarea prezentului act în aceste condiţii.
Tehnoredactat şi autentificat la Biroul Individual Notarial „Professio” din Bd. Ion Mihalache nr. 26-28, Bucureşti, Sector 1, într-un singur exemplar original, care rămâne în arhiva biroului notarial și 2 (două) duplicate, din care unul va rămâne în arhiva biroului notarial și 1 (un) exemplar a fost eliberat părții.
MANDANTARĂ,
(semnătură)
(semnătură)
