PROCURĂ
Subsemnatul_, cetățean român, domiciliat în_, identificat cu C.I. seria_ nr._ eliberată de_, la data de_, CNP_, împuternicesc prin prezenta pe_, domiciliată în_, identificată cu C.I. seria_ nr._, eliberată de_ la data de_, CNP_, să mă reprezinte cu depline puteri în relația cu Banca_, Sucursala_, (denumită in continuare "Banca").
În indeplinirea prezentului mandat, mandatarul meu este împuternicit să semneze în numele meu şi pentru mine următoarele documente:
- Contractul de credit de nevoi personale cu ipotecă, în euro;
- Contractul de garanţie reală imobiliară privind imobilul situat în_, proprietatea lui_ şi_;
- Polița de asigurare a Proprietății încheiată cu o societate de asigurare acceptată de Bancă și, eventual, contractul de cesiune în vederea cesionării drepturilor rezultate din contractul de asigurare al bunului imobil ce urmează a se incheia cu Banca în vederea obținerii produsului de creditare acordat de_, semnătura sa fiindu-mi opozabilă.
De asemenea, mandatarul meu este împuternicit să îndeplinească în numele meu și pentru mine, toate obligațiile care rezultă din contractul de credit și contractele accesorii acestuia, precizate anterior, inclusiv, dar fără a se limita la alimentarea contului/conturilor deschise la Bancă cu contravaloarea ratelor de credit, dobânzilor, primelor de asigurare, taxe pentru înregistrarea garanțiilor reale mobiliare și imobiliare la autoritățile competente și a oricăror altor sume necesare, cu respectarea condițiilor contractuale, prezentarea documentelor justificative solicitate de Bancă etc.
Eu,_, declar prin prezenta că adresa de corespondență este cea menționată în preambulul contractului de credit și la capitolul "Notificări" unde vor fi comunicate toate notificările pe parcursul derulării contractului de credit și a contractelor accesorii acestuia, precum și toate actele de procedura față de subsemnatul. Mandatarul meu este împuternicit ca, în numele și pe seama mea, să exercite drepturile procedurale și să primească toate actele de procedură la domiciliul său menționat mai sus.
Totodată, mandatarul meu este împuternicit să mă reprezinte și să-mi susțină interesele în fața instanțelor judecătorești și a oricăror altor autorități implicate în soluționarea unui eventual litigiu/diferend cu Banca, cu privire la contractul de credit și a contractelor accesorii acestuia, precum și pe parcursul desfășurării procedurii de executare silită, inițiată de Bancă în vederea recuperării sumelor de bani datorate în baza contractului de credit.
În scopul aducerii la îndeplinire a prezentului mandat, mandatarul meu mă va reprezenta cu depline puteri în fața oricăror persoane fizice sau juridice, instituții publice sau private, reprezentanți ai autorităților de stat, va face orice act sau fapt necesar pentru executarea mandatului, semnând în numele meu și pentru mine oriunde va fi necesar și va achita orice fel de taxe, onorarii, costuri determinate de încheierea acestor acte. Semnătura mandatarului, dată în limita prezentului mandat, îmi este opozabilă.
Eu,_ declar că am cunoștință de conținutul tuturor condițiilor contractuale cuprinse în documentele menționate mai sus ce urmează a se încheia cu Banca, că sunt personal responsabil pentru îndeplinirea tuturor obligațiilor asumate de mandatara_ în numele și pe seama mea și mă oblig să pun la dispoziția mandatarului toate sumele de bani necesare aducerii la îndeplinire a prezentului mandat, astfel încât să nu existe niciun impediment de natură financiară care să împiedice executarea sa.
În cazul încetării prezentului mandat ca urmare a producerii unui eveniment de forță majoră / decesul mandatarului, eu,_, mă oblig să îndeplinesc personal obligațiile ce ne incumbă în baza contractului de credit și a contractelor accesorii acestuia și/sau să numesc un alt mandatar care să le aducă la îndeplinire, fiind responsabil de eventualele prejudicii create Băncii în acest caz.
Eu,_, mă angajez să nu revoc prezenta procură fără a notifica în prealabil Banca, cu cel puțin 30 de zile înainte și fără a asigura desemnarea unui alt mandatar care să îndeplinească toate obligațiile prevăzute în prezenta procură.
Prezentul mandat este gratuit și are durată nelimitată. Prezentei procuri îi sunt atașate drafturi ale contractelor și/sau documentelor ce urmează a fi semnate de mandatar în numele meu în vederea acordării creditului.
Tehnoredactată şi autentificată la Biroul Notarului Public Oana Surdescu, în trei exemplare, din care s-au eliberat părţii_ exemplare.
MANDANT,
(semnătură)
(semnătură)
