PROCURĂ SPECIALĂ
Subsemnatul, ..., cetățean român, cu domiciliul în Mun. București, Sector 6, ..., identificat cu C.I. seria ... nr. ... eliberată de S.P.C.E.P. Sector 6, la data de ..., C.N.P. ..., împuternicesc prin prezenta pe domnul ..., cetățean român, cu domiciliul în Mun. București, Sector 6, ..., posesor al C.I. seria ... nr. ..., eliberată de SPCEP Sector 6, la data de ..., C.N.P. ..., ca în numele meu și pentru mine, să mă reprezinte în fața Direcției Generale a Finanțelor Publice competente din cadrul Agenției Naționale de Administrare Fiscală, precum și în fața autorităților competente, pentru a semna și depune declarația unică privind impozitul pe venit și contribuțiile sociale datorate de către persoanele fizice, putând utiliza serviciul depunere declarații on-line, pe baza certificatului digital calificat emis de un furnizor de servicii de certificare acreditat în condițiile Legii nr. 455/2001 privind semnătura electronică, cu modificările și completările ulterioare, precum și depunerea actelor pentru aprobarea înregistrării în "Spațiul privat virtual" (SPV), accesarea serviciului "Spațiul privat virtual" (SPV) pentru toate operațiunile din SPV având acordul subsemnatului, cu privire la accesul la informațiile referitoare la istoricul acțiunilor anterioare din SPV cât și acceptul termenilor și condițiilor de utilizare a SPV, conform normelor legale în vigoare.
În baza prezentului mandat, mandatarul meu va îndeplini toate formalitățile legale necesare completării, semnării și depunerii declarației unice, scop în care mă va reprezenta în fața autorităților și instituțiilor abilitate, va semna și va depune documente, va ridica acte, va face declarații, va completa formulare, va formula cereri, mă va reprezenta în relația cu Agenția Națională de Administrare fiscală, va avea acces la fisa sintetică pe plătitor, va face plângeri și contestații, va putea încheia și semna orice act pentru aducerea la îndeplinire a mandatului, pe care aș fi îndreptățit să îl întocmesc eu, cu limitele arătate.
Pentru aducerea la îndeplinire a prezentului mandat, mandatarul meu va semna valabil, în numele și pentru mine, oriunde va fi necesar în limitele mandatului, semnătura sa fiind-mi opozabilă.
Mandatul este gratuit, netransmisibil şi valabil în timp până la revocare, dar nu mai mult de 3 (trei) ani de la data autentificării, conform art. 2015 Codul Civil.
Redactată și autentificată la Biroul Notarial "Professio" din Bd. Ion Mihalache nr. 26-28, Bucureşti, Sector 1, într-un exemplar original care rămâne în arhiva biroului notarial și 3 (trei) duplicate, din care unul va rămâne în arhiva biroului notarial și 2 (două) exemplare au fost eliberate părții.
MANDANT,
...
(Semnătură)
(semnătură)
