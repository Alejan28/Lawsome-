Domnule Preşedinte, [1]

Subsemnatul [2]_ _, domiciliat în_, formulez în contradictoriu cu intimatul [3]_ _, domiciliat în_,
în termen legal [4], prezenta cerere de

Revizuire

împotriva sentinţei/deciziei civile nr. [5] / pronunţată de Judecătoria/Tribunalul/ Curtea de Apel_/înalta
Curte de Casaţie şi Justiţie, solicitându-vă să dispuneţi_[6]

Motivele cererii sunt următoarele:

Motivele de fapt [7]:_

Temeiul de drept [8]: îmi întemeiez cererea pe dispoziţiile art. 322 pct. 1 C. proc. civ.

Pentru dovedirea depunerii în termen a cererii şi a temeiniciei motivului de revizuire invocat solicit
ataşarea la prezenta cauză a dosarului în care s-a pronunţat hotărârea atacată. [9]

Anexez copia hotărârii atacate, precum şi chitanţa de plată a taxei judiciare de timbru de 91.000 lei şi
timbrul judiciar de 1.500 lei. [10]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [11]_

Semnătura,

Explicaţii

[1] Natura juridică. Revizuirea este o cale extraordinară de atac, de retractare, comună şi nesuspensivă de
executare, prin care se poate obţine, în cazurile expres şi limitativ prevăzute de art. 322 C. proc. civ.,
retractarea hotărârii definitive atacate.
[2] Calitate procesuală activă (revizuient) poate avea oricare dintre părţile interesate care au figurat în
procesul în care s-a pronunţat hotărârea supusă revizuirii sau, după caz, succesorii lor în drepturi, precum
şi procurorul, în temeiul art. 45 alin. (5) C. proc. civ., indiferent dacă acesta a participat sau nu la judecata
finalizată cu hotărârea pe care doreşte să o atace.

[3] Calitate procesuală pasivă (intimat) au celelalte părţi din procesul finalizat cu hotărârea atacată, care nu
au formulat cererea de revizuire sau, după caz, succesorii în drepturi ai acestora.

[4] Termenul de introducere. Pentru cazurile prevăzute de art. 322 alin. (1) pct. 1, 2 şi 7 C. proc. civ.,
termenul de revizuire este de o lună şi curge de la comunicarea hotărârii definitive, iar când hotărârea a
fost dată de instanţa de recurs după evocarea fondului, termenul curge de la pronunţare [art. 324 alin. (1)
pct.

1 C. proc. civ.].

                                         1 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 1 C. PROC. CIV. în ce priveşte modul de calcul al termenului, sunt aplicabile dispoziţiile art. 101 alin. (1), (3), (4) şi (5) C.
proc. civ., iar referitor Ia repunerea în termen este incident art. 103 C. proc. civ.

[5] Obiectul revizuirii îl constituie hotărârile rămase definitive în instanţa de apel sau prin neapelare, prin
care s-a rezolvat fondul pretenţiei deduse judecăţii, precum şi hotărârile date de o instanţă de recurs atunci
când evocă fondul, cu excepţia celor cu privire la care legea interzice exercitarea acestei căi extraordinare
de atac, cum este, de exemplu, cazul hotărârii de divorţ, numai în partea referitoare la rezolvarea dată
capătului de cerere vizând divorţul [art. 619 alin. (5) C. proc. civ.] sau cazul hotărârilor pronunţate în
materie electorală, potrivit Legii nr. 373/2004 pentru alegerea Camerei Deputaţilor şi a Senatului.

Prin urmare, intră în categoria hotărârilor susceptibile de revizuire hotărârile pronunţate în orice fază
procesuală - fond, apel, recurs - dacă îndeplinesc condiţia de a evoca fondul, şi anume: hotărârile de fond
ale primei instanţe, pronunţate cu ocazia primei judecăţi, care au rămas definitive prin neapelare, prin
anularea sau respingerea apelului în temeiul unei excepţii procesuale, ori prin perimarea apelului;
hotărârile de fond ale instanţei de apel, iniţiale sau după casarea cu trimitere; hotărârile instanţelor de
recurs prin care se evocă fondul, respectiv deciziile date ca urmare a rejudecării fondului după casarea cu
reţinere, precum şi hotărârile date asupra recursului, indiferent dacă acesta a fost admis sau respins ca
nefondat, dacă la judecarea recursului au fost produse înscrisuri noi, pe baza cărora s-a reţinut o altă
situaţie de fapt decât cea din hotărârea recurată; hotărârea dată în fond după sau o dată cu admiterea altei
cererii de revizuire, a contestaţiei în anulare ori a contestaţiei la executare.

Nu sunt supuse revizuirii: hotărârile primei instanţe care, deşi definitive, nu evocă fondul pricinii, şi anume
hotărârile de declinare a competenţei, de perimare, hotărârile prin care s-a admis o excepţie procesuală (de
procedură sau de fond, cum ar fi ne-competenţa, prescripţia, autoritatea de lucru judecat, lipsa de calitate
procesuală, lipsa de interes etc.) ori s-a dispus încetarea procesului civil în temeiul actelor de dispoziţie ale
părţilor (desistarea, achiesarea, tranzacţia); ordonanţa preşedinţială; hotărârile instanţei de apel prin care se
respinge apelul, se anulează apelul ori se constatată perimarea acestuia sau, deşi se admite, cauza este
trimisă spre rejudecare; hotărârile instanţelor de recurs prin care s-a respins recursul pe temeiul unei
excepţii procesuale sau pe fond (în acest din urmă caz dacă nu s-a reţinut în considerente o altă situaţie de
fapt pe baza înscrisurilor noi administrate în această fază procesuală), ori prin care recursul a fost admis,
dar cauza a fost trimisă spre rejudecare; hotărârile pronunţate în recurs de înalta Curte de Casaţie şi
Justiţie, întrucât, conform art. 314 C. proc. civ., acestea se mărginesc la aplicarea corectă a legii la
împrejurările de fapt ce au fost pe deplin stabilite în instanţele anterioare, cu excepţia recursurilor date în
competenţa înaltei Curţi de Casaţie şi Justiţie în materia contenciosului administrativ, când, potrivit legii,
înalta Curte va rejudeca litigiul în fond după casarea sentinţei dacă nu sunt motive de casare cu trimitere
etc.

[6] Se va indica expres soluţia urmărită prin admiterea revizuirii întemeiată pe pct. 1 al art. 322, respectiv
se va solicita schimbarea în parte a hotărârii atacate, în sensul înlocuirii dispoziţiilor potrivnice din
dispozitivul acesteia cu dispoziţii clare, univoce.

[7] Motivele de fapt. Se va arăta că motivul reglementat de art. 322 pct. 1 C. proc. civ. este cel dedus
judecăţii şi se va argumenta îndeplinirea condiţiilor acestui motiv prin raportare la situaţia concretă din
hotărârea atacată.

Punctul 1 al art. 322 C. proc. civ. deschide calea revizuirii pentru situaţia în care dispozitivul hotărârii

                                         2 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 1 C. PROC. CIV. cuprinde dispoziţii potrivnice ce nu se pot aduce la îndeplinire, de exemplu atunci când bunul litigios a fost
atribuit atât reclamantului, cât şi inter-venientului principal. Prin acest motiv se urmăreşte înlăturarea
elementelor contradictorii cuprinse exclusiv în dispozitivul hotărârii, pentru ca acesta să poată fi pus în
executare, fiind fără relevanţă în revizuire dacă există considerente potrivnice în hotărâre sau o eventuală
contradicţie între considerente şi dispozitiv.

în consecinţă, revizuientul trebuie să arate în cererea sa care sunt dispoziţiile potrivnice cuprinse în
dispozitivul hotărârii atacate şi care sunt, în opinia sa, dispoziţiile clare, univoce cu care ele trebuie
înlocuite spre a face posibilă executarea dispozitivului hotărârii.

[8] Temeiul de drept îl constituie dispoziţiile art. 322 pct. 1 C. proc. civ., iar dacă s-a solicitat şi
suspendarea executării hotărârii atacate, acest temei de drept se întregeşte cu dispoziţiile art. 325 C. proc.
civ.

[9] Probele. Probaţiunea se structurează pe două aspecte: cel legat de formularea în termen a cererii de
revizuire şi cel legat de motivul propriu-zis de revizuire.

în ce priveşte primul aspect, prezintă relevanţă hotărârea atacată sau, după caz, dovezile de comunicare ale
acesteia, după cum termenul de revizuire curge de la pronunţarea sau comunicarea hotărârii atacate, astfel
că revizuientul trebuie să solicite ataşarea dosarului în care s-a pronunţat această hotărâre.

Solicitarea ataşării dosarului de fond se impune şi sub cel de-al doilea aspect, legat de verificarea motivului
de revizuire invocat de parte, care presupune stabilirea dispoziţiilor potrivnice din dispozitivul hotărârii
atacate, în urma analizării acestei hotărâri şi a obiectului cererilor care au învestit legal instanţa.

[10] Timbrajul. Taxa judiciară de timbru, în cuantum de 91.000 lei (la nivelul anului 2005), şi timbrul
judiciar, în valoare de 1.500 lei, sunt cele prevăzute de art. 3 lit. h) din Legea nr. 146/1997, cu modificările
şi completările ulterioare, respectiv de art. 3 alin. (1) din O.G. nr. 32/1995, cu modificările şi completările
ulterioare.

Dacă se solicită şi suspendarea executării hotărârii atacate, se datorează în plus o taxă judiciară de timbru
de 91.000 lei şi un timbru judiciar de 3.000 lei, conform art. 3 lit. e) din Legea nr. 146/1997, respectiv, art.
3 alin. (1) din O.G. nr. 32/1995.

[11] Instanţa competentă este cea care a pronunţat hotărârea a cărei revizuire se cere [art. 323 alin. (1) C.
proc. civ.]

LegeAZ.net

Powered by TCPDF (www.tcpdf.org)

                                         3 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 1 C. PROC. CIV.