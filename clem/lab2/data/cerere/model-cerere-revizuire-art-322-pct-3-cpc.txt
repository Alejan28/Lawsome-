Domnule Preşedinte, [1]

Subsemnatul [2]_ _, domiciliat în_, formulez în contradictoriu cu intimatul [3]_, domiciliat în_, în termen
legal [4], prezenta cerere de

împotriva sentinţei/deciziei civile nr. [5] / pronunţată de Judecătoria/Tribunalul/Curtea de Apel_/înalta
Curte de Casaţie şi Justiţie, solicitându-vă să dispuneţi_[6]

Revizuire

Motivele cererii sunt următoarele:

Motivele de fapt [7]:_

Temeiul de drept [8]: îmi întemeiez cererea pe dispoziţiile art. 322 pct. 3 C. proc. civ.

Pentru dovedirea depunerii în termen a cererii de revizuire solicit încuviinţarea probei cu înscrisuri, iar
pentru dovedirea temeiniciei motivului de revizuire invocat solicit ataşarea la prezenta cauză a dosarului în
care s-a pronunţat hotărârea atacată, precum şi următoarele probe _, pe aspectul_[9]

Anexez copia hotărârii atacate, copii certificate de pe alte înscrisuri, respectiv_, precum şi chitanţa de
plată a taxei judiciare de timbru de 91.000 lei şi timbrul judiciar de 1.500 lei. [10]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [11]_

Semnătura,

Explicaţii:

[1] Natura juridică. Revizuirea este o cale extraordinară de atac, de retractare, comună şi nesuspensivă de
executare, prin care se poate obţine, în cazurile expres şi limitativ prevăzute de art. 322 C. proc. civ.,
retractarea hotărârii definitive atacate.
[2] Calitate procesuală activă (revizuient) poate avea oricare dintre părţile interesate care au figurat în
procesul în care s-a pronunţat hotărârea supusă revizuirii sau, după caz, succesorii lor în drepturi, precum
şi procurorul, în temeiul art. 45 alin. (5) C. proc. civ., indiferent dacă acesta a participat sau nu la judecata
finalizată cu hotărârea pe care doreşte să o atace.
[3] Calitate procesuală pasivă (intimat) au celelalte părţi din procesul finalizat cu hotărârea atacată, care nu
au formulat cererea de revizuire sau, după caz, succesorii în drepturi ai acestora.

[4] Termenul de introducere. Pentru cazul prevăzut de art. 322 pct. 3 C. proc. civ. termenul de revizuire
este de o lună şi curge de la cel din urmă act de executare. Este vorba de ultimul act de executare săvârşit
în procedura concretă de executare pornită de creditor pentru recuperarea obiectului la a cărui predare a
fost obligat debitorul.

în ce priveşte modul de calcul al termenului, a se vedea art. 101 C. proc. civ., iar referitor la repunerea în

                                         1 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 3 C. PROC. CIV. termen - art. 103 C. proc. civ.

[5] Obiectul revizuirii. Idem, supra, nr. 31a - Cazul de revizuire prevăzut de art. 322pct. 1 C. proc. civ.,
pct. 5.

în cazul hotărârilor cu condamnare alternativă, cererea de revizuire este lipsită de interes, deoarece
debitorul poate fi obligat, în temeiul unei asemenea hotărâri, să plătească suma de bani stabilită de instanţă
ca reprezentând contravaloarea lucrului.

[6] Se va indica expres soluţia urmărită prin admiterea revizuirii întemeiată pe pct. 3 al art. 322, respectiv
se va solicita modificarea hotărârii atacate în sensul obligării pârâtului la plata echivalentului obiectului
pierit, la a cărui predare în natură fusese obligat iniţial.

[7] Motivele de fapt. Se va arăta că motivul reglementat de art. 322 pct. 3 C. proc. civ. este cel dedus
judecăţii şi se va argumenta îndeplinirea condiţiilor acestui motiv prin raportare Ia situaţia concretă din
hotărârea atacată.

Punctul 3 al art. 322 deschide calea revizuirii pentru situaţia în care obiectul pricinii nu se mai află în
fiinţă; acest motiv de revizuire este o facultate pusă la îndemâna creditorului în scopul de a obţine
executarea prin echivalent a hotărârii de condamnare la predarea unui lucru cert şi determinat, care a pierit
după pronunţarea hotărârii, ceea ce face imposibilă executarea ei în natură.

în consecinţă, revizuientul trebuie să arate probele din care rezultă că bunul cu privire la care s-a dispus
predarea prin dispozitivul hotărârii atacate a pierit după data pronunţării hotărârii.

[8] Temeiul de drept îl constituie dispoziţiile art. 322 pct. 3 C. proc. civ., iar dacă s-a solicitat şi
suspendarea executării hotărârii atacate, acest temei de drept se întregeşte cu dispoziţiile art. 325 C. proc.
civ.

[9] Probele. Probaţiunea se structurează pe două aspecte: cel legat de formularea în termen a cererii de
revizuire şi cel legat de motivul propriu-zis de revizuire.
Privitor la primul aspect, probele relevante sunt înscrisurile care să ateste stadiul executării hotărârii
supuse revizuirii, întrucât termenul limită al revizuirii pentru cazul prevăzut de art. 322 pct. 3 C. proc. civ.
este ultimul act de executare.

în ceea ce priveşte aspectul de fond, legat de verificarea motivului de revizuire invocat de parte, acesta
impune ataşarea dosarului în care s-a pronunţat hotărârea atacată şi administrarea oricărui alt mijloc de
probă care să dovedească pieirea bunului a cărui predare s-a dispus prin hotărâre şi valoarea acestuia, cum
ar fi înscrisuri, interogatoriu, martori, expertiză de evaluare.

[10] Timbrajul. Taxa judiciară de timbru, în cuantum de 91.000 lei (la nivelul anului 2005), şi timbrul
judiciar, în valoare de 1.500 lei, sunt cele prevăzute de art. 3 lit. h) din Legea nr. 146/1997, cu modificările
şi completările ulterioare, respectiv de art. 3 alin. (1) din O.G. nr. 32/1995, cu modificările şi completările
ulterioare.
Dacă se solicită şi suspendarea executării hotărârii atacate, se datorează în plus o taxă judiciară de timbru
de 91.000 lei şi un timbru judiciar de 3.000 lei, conform art. 3 lit. e) din Legea nr. 146/1997, respectiv, art.

                                         2 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 3 C. PROC. CIV. 3 alin. (1) din O.G. nr. 32/1995.
[11] Instanţa competentă este cea care a pronunţat hotărârea a cărei revizuire se cere [art. 323 alin. (1) C.
proc. civ.]

LegeAZ.net

Powered by TCPDF (www.tcpdf.org)

                                         3 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 3 C. PROC. CIV.