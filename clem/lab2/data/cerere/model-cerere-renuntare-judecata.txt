CERERE DE RENUNŢARE LA JUDECATĂ

Instanţa_

Secţia_

Dosar nr. /

Termen la data de_

Domnule Preşedinte, [1]

Subsemnatul [2]_, în calitate de _în dosarul nr. / având ca obiect _vă solicit să luaţi act că înţeleg să

Temeiul de drept [4]: îmi întemeiez cererea pe dispoziţiile art. 246 C. proc. civ.

Renunţ la judecata _[3]

Semnătura,

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [5]_

[1] Natura juridică. Renunţarea la judecată, reglementată de art. 246 C. proc. civ., este un act de dispoziţie
al părţilor, fiind o expresie a principiului disponibilităţii în procesul civil. în doctrină s-a afirmat că
renunţarea la judecată constituie un act de voinţă al părţilor cu privire la drepturile subiective deduse
judecăţii sau la mijloacele procedurale prin care se pot stabili aceste drepturi. Deşi textul art. 246 face
referire la cererea de chemare în judecată, atât în literatura de specialitate, cât şi în practica judiciară s-a
admis constant că renunţarea la judecată poate avea loc atât în apel, cât şi în recurs sau în căile
extraordinare de atac, precum şi în cadrul cererilor formulate în cursul executării silite.
1.1. Termenul de introducere. Potrivit dispoziţiilor art. 246 alin. (1) C. proc. civ., renunţarea la judecată
poate avea loc oricând, fie verbal, fie prin cerere scrisă. Potrivit alin. (3) al aceluiaşi articol, dacă
renunţarea s-a făcut după comunicarea cererii de chemare în judecată, pârâtul are dreptul la cheltuieli de
judecată.

Dacă s-a intrat în dezbaterea fondului, renunţarea nu se poate face decât cu învoirea celeilalte părţi.

O situaţie specială se întâlneşte, potrivit dispoziţiilor art. 618 alin. (1) C. proc. civ., în procesele de divorţ,
în care reclamantul poate renunţa oricând la cerere, în tot cursul judecăţii înaintea instanţelor de fond,
chiar dacă pârâtul se împotriveşte.

[2] Titularul cererii. Reclamantul poate renunţa la judecată, însă şi apelantul sau recurentul poate renunţa
Ia judecarea căii de atac.

Intervenientul principal poate renunţa la judecarea cererii sale, care, potrivit art. 50 C. proc. civ., îmbracă
forma unei cereri de chemare în judecată. De asemenea, şi intervenientul accesoriu poate renunţa la

                                         1 / 3

MODEL DE CERERE DE RENUNŢARE LA JUDECATĂ cererea sa. Pârâtul poate renunţa la cererea reconvenţională sau la cererea de chemare în garanţie. Aceste
părţi pot exercita, la rândul lor, căile de atac şi pot renunţa la judecarea lor.

Reclamantul care a exercitat calea de atac a apelului sau a recursului poate învedera instanţei că înţelege să
renunţe la acţiunea introductivă de instanţă, însă numai cu acordul părţii adverse. în această situaţie,
instanţa de apel va admite apelul şi va schimba sentinţa, luând act de renunţarea la judecata acţiunii.

Partea care renunţă la judecată trebuie să aibă capacitatea de a dispune în momentul renunţării, de vreme
ce aceasta este considerată un act de dispoziţie. Dacă partea este reprezentată convenţional, reprezentantul
trebuie să aibă o procură specială, iar reprezentantul legal sau ocrotitorul legal să fie autorizat de organul
competent.

în mod similar, în cazul persoanei juridice, reprezentantul acesteia trebuie să aibă o împuternicire specială
pentru a renunţa la judecată.

[3] Obiectul renunţării la judecată.

3.1. Renunţarea poate viza atât cererea de chemare în judecată, cererea reconvenţională, cererea de
intervenţie principală sau accesorie, precum şi cererea de chemare în garanţie.

La judecata acestor cereri se poate renunţa, în condiţiile prevăzute de lege, atât în faţa primei instanţe, cât
şi în căile de atac. Este important să se facă distincţia între renunţarea la judecata căilor de atac şi
renunţarea la judecata cererii de chemare în judecată, reconvenţionale etc. în căile de atac.

3.2. Referitor la căile de atac, se distinge, de asemenea, după cum au fost sau nu exercitate. Astfel, în baza
art. 267 C. proc. civ., după pronunţarea hotărârii partea poate renunţa la exercitarea căii de atac, făcându-
se arătare despre aceasta într-un proces-verbal semnat de preşedinte şi grefier; în atare situaţie, conform
art. 283 C. proc. civ., partea care a renunţat expres la apel, cu privire la o hotărâre, nu mai are dreptul de a
face apel. Aceste dispoziţii în materia apelului se aplică în mod corespunzător şi în recurs, potrivit
dispoziţiilor art. 316 C. proc. civ.
După exercitarea căii de atac, partea poate renunţa la judecata acesteia, ceea ce înseamnă o achiesare la
hotărârea atacată, căreia instanţa învestită cu soluţionarea căii de atac trebuie să-i dea eficienţă în baza
principiului disponibilităţii care guvernează procesul civil, şi nu în baza art. 246 C. proc. civ., care
condiţionează soluţia de acordul părţii adverse, o dată ce s-a intrat în cercetarea fondului.

Articolul 246 este situat în Titlul 111 - Procedura în faţa primei instanţe şi se referă expres la cererea de
chemare în judecată; el este aplicabil şi în căile de atac, potrivit art. 298 şi art. 316 C. proc. civ., dar cu
referire tot la cererea de chemare în judecată.

Credem că această soluţie se justifică şi faţă de efectele diferite pe care le produc cele două feluri de
renunţări: în cazul renunţării la judecata cererii de chemare în judecată reclamantul poate introduce o nouă
cerere în termenul de prescripţie a dreptului material la acţiune, ceea ce justifică interesul pârâtului de a se
opune la renunţare după ce s-a intrat în dezbaterea fondului, în timp ce, în cazul renunţării la judecata căii
de atac, aceasta nu mai poate fi exercitată ulterior.

[4] Temeiul de drept este dat de dispoziţiile art. 246 C. proc. civ.

                                         2 / 3

MODEL DE CERERE DE RENUNŢARE LA JUDECATĂ [5] Instanţa competentă. Cererea se depune la instanţa la care cauza este pendinte.

5.1. Efectele renunţării. Renunţarea la judecată este un act procedural cu caracter individual, care nu
produce nici un efect asupra celorlalţi reclamanţi, iar în situaţia în care reclamantul renunţă la judecată
numai cu privire la unul dintre pârâţi, actul său de dispoziţie nu îi va afecta pe ceilalţi, faţă de care
judecata se va purta în continuare. Nu vor fi afectate nici cererea reconvenţională sau o cerere de
intervenţie în interes propriu, care au caracterul unor cereri de sine stătătoare şi pot fi judecate în
continuare.

Timbrajul. Cererea de renunţare la judecată nu se timbrează, însă, pentru ca instanţa să ia act de cererea de
renunţare, este necesar ca acţiunea introductivă de instanţă, apelul ori recursul, precum şi orice altă cale de
atac la judecarea căreia se renunţă să fie timbrate conform legii. întrucât excepţia de netimbrare primează,
în cazul neîndeplinirii acestei obligaţii se va aplica sancţiunea anularii prevăzută de art. 20 alin. (3) din
Legea nr. 146/1997, ceea ce împiedică instanţa să ia act de renunţare.

LegeAZ.net

Powered by TCPDF (www.tcpdf.org)

                                         3 / 3

MODEL DE CERERE DE RENUNŢARE LA JUDECATĂ