Către

Tribunalul_

Domnule/Doamnă Preşedinte,

Subsemnaţii POPA FLORIAN, având CNP.........................., posesor al CI seria .... nr........... eliberat de
SPCLEP...................la data de................ adresa electronică florian@popa.ro, tel. nr.................., fax
nr.............................,

şi POPA MARIA, având CNP.......................... posesoare a CI seria ....., nr..........., eliberat de SPCLEP
...................la data de ..............., adresa electronică flori@popa.ro, tel. nr.................., fax
nr.........................,

Ambii cu domiciliul în mun. Bucuresti la adresa....................................., jud. _,

în nume personal, în calitate de adoptatori reclamanţi,

Reprezentaţi prin avocat_, în baza împuternicirii avocaţiale nr......./............., eliberată de Cabinet de
Avocat_,

Cu domiciliul procedural ales la Cabinet de Avocat_, cu sediul în mun. Bucuresti, la adresa
..........................................................., jud._,

e-mail office@avocatro.net,

înaintăm prezenta

ACŢIUNE ÎN ANULAREA ADOPŢIEI

în contradictoriu cu Direcţia Generală de Asistenţă Socială şi Protecţia

Copilului, jud._, cu sediul în mun. Bucuresti la adresa ......................

..........şi Autoritatea Naţională pentru Protecţia Drepturilor Copilului şi

Adopţie, cu sediul în Bucureşti la adresa......................................

Pentru ca prin hotărârea pe care o veţi pronunţa să dispuneţi:

1. Anularea adopţiei minorului POPA IOAN, născut la data de ............ de către subsemnaţii,
încuviinţată prin încheierea civilă nr........./.............a Tribunalului _;

2. Revenirea adoptatului la numele purtat anterior adopţiei, şi anume acela de IONESCU, iar la
rubrica „numele părinţilor” să fie înscrişi părinţii săi fireşti, IONESCU ION şi IONESCU
TATIANA;

                                         1 / 4

Model de cerere în anularea adoptiei 3. Efectuarea de către Serviciul de stare civilă al mun. Bucuresti a corectării menţiunii cu privire la
numele de familie al minorului şi la numele părinţilor săi fireşti şi eliberarea unui nou certificat de
naştere cu modificările corespunzătoare.

MOTIVE:

în fapt, subsemnaţii suntem căsătoriţi, iar din căsătoria noastră au rezultat patru copii, care în prezent au
vârsta de 2, 4, 6 şi 8 ani.

Fratele subsemnatei reclamante, numitul IONESCU ION, a fost căsătorit cu numita IONESCU TATIANA, iar
din căsătoria acestora a rezultat minorul IONESCU IOAN, născut la data de................

În urmă cu un an, când minorul avea un an, familia fratelui subsemnatei reclamante a făcut o croazieră,
unde l-au luat şi pe fiul lor, însă în largul Oceanului............., ambarcaţiunea s-a scufundat, iar printre
pasagerii care au fost înghiţiţi de ape ori s-au înecat au fost şi fratele subsemnatei cu soţia sa, iar în aparenţă
fiul lor IONESCU ION, născut la data de.............. a fost salvat, împreună cu alţi pasageri.

Ca urmare a acestei tragedii, cetăţenii români rămaşi în viaţă şi trupurile neînsufleţite ale celor morţi au fost
transportaţi în ţară, iar printre aceştia s-a aflat şi fiul aparent al fratelui subsemnatei, care era în viaţă,
precum şi

trupurile neînsufleţite ale părinţilor săi. Întrucât am fost informată de către autorităţile române că minorul
respectiv ar fi fiul fratelui meu, am fost de acord iniţial sâ-i devenim tutori, preluându-l la noi, iar ulterior,
împreună cu soţul meu, ne-am hotărât să-l adoptăm şi am făcut demersurile necesare pentru adopţie, astfel
încât prin încheierea civilă nr........./............a Tribunalului _ a fost încuviinţată adopţia minorului de către
subsemnaţii.

în urmă cu o lună, s-au prezentat la domiciliul nostru numiţii POPESCU ALEXANDRU şi POPESCU
ALEXANDRA, domiciliaţi în mun._  la adresa......................................., jud. Argeş, care au afirmat că
minorul în cauză

este fiul lor salvat din naufragiul în care au pierit fratele subsemnatei şi soţia sa şi că ei au fost de asemenea
salvaţi, însă au fost informaţi despre faptul că fiul lor în vârstă de un an, POPESCU DAN, ar fi fost înghiţit
de ape. Întrucât cu ocazia salvării persoanelor care nu s-au înecat aceştia au aflat că au mai fost salvaţi şi
câţiva copii şi pentru a se convinge dacă nu cumva fiul lor mai este în viaţă, fiind transportat în ţară, au
început să caute şi să viziteze familiile care au preluat copiii salvaţi din naufragiul respectiv, în această
modalitate ajungând şi la noi, identificându-şi astfel propriul copil. Pentru a proba cele afirmate, ne-au
prezentat mai multe poze, iar una dintre ele evidenţia un semn din naştere, pe care minorul îl avea pe
antebraţul drept şi care este identic cu cel al copilului adoptat de noi. Despre fiul fratelui subsemnatei cei doi
nu aveau nicio informaţie.

Faţă de această situaţie, am fost de acord ca minorul să fie examinat genetic şi să fie efectuat testul ADN, în
urma acestor teste rezultând că minorul este fiul persoanelor respective.

Având în vedere faptul că în ceea ce priveşte consimţământul nostru, acesta a fost viciat prin eroare asupra
identităţii adoptatului şi întrucât prezenta acţiune a fost introdusă în termenul prevăzut de lege, respectiv 6

                                         2 / 4

Model de cerere în anularea adoptiei luni de la descoperirea erorii, fără a depăşi 2 ani de la data încheierii adopţiei, sunt îndeplinite condiţiile
prevăzute de art. 479 Noul Cod Civil, astfel încât solicităm admiterea acţiunii aşa cum aceasta a fost
formulată.

în drept, ne întemeiem cererea pe dispoziţiile art. 475, art. 479, art. 482 Noul Cod Civil , art. 72 din Legea
nr. 273/2004, art. 148-151, art. 192, art. 194, art. 195 C.proc.civ.

în dovedirea prezentei cereri, solicităm încuviinţare următoarelor probe: -expertiza ADN;

-înscrisurile anexate prezentei cereri.

Anexăm prezentei:

-certificatul de naştere iniţial al minorului;

- certificatele de căsătorie şi de naştere ale părinţilor fireşti ai minorului;

- certificatele de deces ale fratelui subsemnatei reclamante şi soţiei sale;

- încheierea civilă nr........./...........a Tribunalului _ de încuviinţare a

adopţiei;

- certificatul de naştere al minorului eliberat în urma încuviinţării adopţiei sale de către subsemnaţii
reclamanţi;

- declaraţiile autentice ale părinţilor fireşti ai minorului cu privire la asumarea filiaţiei minorului;

- imagini foto şi video cu copilul adoptat de noi.

Solicităm citarea D.G.A.S.P.C. a jud. _, şi a A.N.P.D.C.A., cu sediul în mun. Bucureşti.

Depunem prezenta cerere însoţită de actele anexate acesteia în patru exemplare, conform art. 149 şi art.
150 C.proc.civ.

Prezenta cerere este scutită de taxa de timbru judiciar, conform art. 29 alin. (1) lit. e) din O.U.G. nr.
80/2013.

Alăturat prezentei depunem împuternicirea avocaţială în original şi copia chitanţei de plată a onorariului de
avocat.

Data_

Semnătura reclamantului /

Semnătura reprezentantului

                                         3 / 4

Model de cerere în anularea adoptiei Domnului/Doamnei Preşedinte al Tribunalului_

LegeAZ.net

Powered by TCPDF (www.tcpdf.org)

                                         4 / 4

Model de cerere în anularea adoptiei