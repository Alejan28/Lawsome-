Domnule Preşedinte, [1]

Subsemnatul [2] _, în calitate de , cer strămutarea judecării cauzei de la instanţa [3]_la o altă instanţă în
grad egal, pentru următoarele motive [4]_

Data

Semnătura,

Domnului Preşedinte al înaltei Curţi de Casaţie şi Justiţie [5]

Explicații teoretice

[1] Natura juridică. Strămutarea este instituţia procesuală prin intermediul căreia se urmăreşte înlăturarea
unor situaţii care stânjenesc normala desfăşurarea a unui proces penal la instanţa sesizată cu judecarea
acestuia, prin trecerea cauzei la o altă instanţă egală în grad.

[2] Titularul cererii. Cererea poate fi făcută de partea interesată, de procuror sau de ministrul justiţiei.

[3] Se va arăta instanţa pe rolul căreia se află dosarul spre soluţionare, indiferent de stadiul în care acesta
se află (fond, apel, recurs).

[4] Motivare. Cererea de strămutare trebuie motivată şi însoţită, eventual, de înscrisurile pe care se
sprijină, când acestea sunt deţinute de partea care cere strămutarea.

Legea penală nu prevede anumite motive pentru care se poate cere strămutarea, formularea textului art. 55
C. proc. pen. fiind foarte largă, în ea putându-se încadra, ca temei al strămutării, situaţiile în care este
necesar să se asigure imparţialitatea judecării cauzei sau necesitatea asigurării liniştii publice. Cel mai des
invocat motiv în practica judiciară este suspiciunea părţii care formulează cererea că, în cauză

sunt persoane care au interes să nu se pronunţe o hotărâre legală şi temeinică şi ca instanţa să favorizeze pe
una dintre părţi.

Precizăm că, potrivit art. 61 C. proc. pen., strămutarea cauzei nu poate fi cerută din nou, afară de cazul
când noua cerere se întemeiază pe împrejurări necunoscute înaltei Curţi de Casaţie şi Justiţie la
soluţionarea cererii anterioare sau ivite după aceasta.

[5] Instanţa competentă. Cererea se adresează înaltei Curţi de Casaţie şi Justiţie, singura competentă să
soluţioneze astfel de cereri, conform art. 55 C. proc. pen.

LegeAZ.net

                                         1 / 1

Powered by TCPDF (www.tcpdf.org)

Model de cerere de strămutare a judecării cauzei în materie penală