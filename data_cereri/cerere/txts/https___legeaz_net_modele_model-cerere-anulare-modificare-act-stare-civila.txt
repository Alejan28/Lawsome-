DOMNULE PREŞEDINTE,

Subsemnatul (a)_, domiciliat(ă) în_, chem în judecată Primăria_,

pentru ca, prin hotărârea ce veţi pronunţa, să dispuneţi:

ANULAREA, MODIFICAREA, RECTIFICAREA SAU COMPLETAREA ACTULUI DE STARE
CIVILĂ

privind pe_, înregistrat sub nr._, la_, din data de_, pentru că_.

Motivele cererii:

în fapt, (se enunţă starea de fapt, obiectul cererii şi motivele ce justifică admiterea unei asemenea cereri).

în drept, îmi întemeiez cererea pe dispoziţiile art. 57- 58 din Legea nr. 119/1996

şi art. 23 din Decretul nr. 31/1954, iar dovada o fac cu_.

Depun cererea în trei exemplare pentru a se comunica_

Data depunerii_

Semnătura_

DOMNULUI PREŞEDINTE AL JUDECĂTORIEI_

Explicaţii teoretice

1. CONCEPT ŞI REGLEMENTARE

Temeiul juridic al acestei acţiuni îl constituie dispoziţiile art. 57-58 din Legea nr. 119/1996 astfel cum a
fost modificată prin Legea nr. 117/2006.

Anularea, completarea sau modificarea actelor de stare civilă şi a menţiunilor înscrise pe acestea se poate
face numai în temeiul unei hotărâri judecătoreşti definitive şi irevocabile.

In cazul anulării, completării şi modificării actelor de stare civilă, sesizarea instanţei judecătoreşti se face
de către persoana interesată, de structurile de stare civilă din cadrul serviciilor publice comunitare locale
sau judeţene de evidenţă a persoanelor ori de către parchet. Cererea se soluţionează de judecătoria în a
cărei rază teritorială se află domiciliul sau sediul acestora, pe baza verificărilor efectuate de serviciul
public comunitar local de evidenţă a persoanelor şi a concluziilor procurorului.

Soluţionarea cererilor de anulare, completare şi modificare a actelor de stare civilă formulate de cetăţenii
români cu domiciliul în străinătate şi de străini este de competenţa Judecătoriei Sectorului 1 al

                                         1 / 2

MODEL DE CERERE PENTRU ANULAREA, MODIFICAREA, RECTIFICAREA SAU COMPLETAREA ACTULUI DE STARE CIVILĂ municipiului Bucureşti.

Actele de stare civilă reconstituite nu pot fi completate (v. art. 57).

Rectificarea actelor de stare civilă şi a menţiunilor înscrise pe marginea acestora se face în temeiul
dispoziţiei primarului unităţii administrativ-teritoriale care are în păstrare actul de stare civilă, din oficiu
sau la cererea persoanei interesate.

Cererea de rectificare a actelor de stare civilă şi a menţiunilor înscrise pe acestea, însoţită de actele
doveditoare, se depune la serviciul public comunitar local de evidenţă a persoanelor care are în păstrare
actul de stare civilă sau la serviciul public comunitar local de evidenţă a persoanelor de la locul de
domiciliu. Cererea se soluţionează în termen de 30 de zile, prin emiterea dispoziţiei prevăzute la alin. (1),
care se comunică solicitantului în termen de 10 zile de la data emiterii.

Dispoziţia prevăzută la alin. (1) poate fi contestată la instanţa judecătorească în a cărei rază teritorială îşi
are sediul autoritatea emitentă, în condiţiile legii.

Actele de stare civilă reconstituite nu pot fi rectificate . (art. 571)

Anularea, completarea şi modificarea unui act de stare civilă sau a unei menţiuni înscrise pe acesta,
dispuse prin hotărâre judecătorească definitivă şi irevocabilă, precum şi rectificarea unui act de stare civilă
ori a menţiunilor înscrise pe acesta, aprobată prin dispoziţie a primarului, se înscriu numai prin menţiune
pe marginea actului de stare civilă corespunzătoare. (v. art. 58).

Cererea este scutită de taxa de timbru.

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE PENTRU ANULAREA, MODIFICAREA, RECTIFICAREA SAU COMPLETAREA ACTULUI DE STARE CIVILĂ