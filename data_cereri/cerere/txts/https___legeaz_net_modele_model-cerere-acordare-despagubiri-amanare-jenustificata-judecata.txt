CERERE DE ACORDARE DE DESPĂGUBIRI PENTRU AMÂNAREA
NEJUSTIFICATĂ A JUDECĂRII CAUZEI SAU A EXECUTĂRII
SILITE

Instanţa_

Secţia_

Dosar nr. /

Termen la data de_

Domnule Preşedinte, [1]

Subsemnatul [2]_, domiciliat în_, în calitate de_ (reclamant/pârât) în cauza având ca obiect_, formulez
prezenta

Cerere pentru acordare de despăgubiri

prin care solicit obligarea numitului [3]_la plata sumei de_,

reprezentând despăgubiri pentru amânarea nejustificată a judecării cauzei/a executării silite.

Motivele cererii sunt următoarele:

Motivele de fapt [4]: învederez instanţei că_

Temeiul de drept [5]: Invoc dispoziţiile art. 108^3 C. proc. civ. raportat la_

Probe [6]: Solicit încuviinţarea următoarelor probe_

Anexez: înscrisuri, respectiv_[7]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [8]_

Semnătura,

Explicaţii

[1] Natura juridică. Este o cerere prin intermediul căreia partea prejudiciată prin amânarea judecării
cauzei sau a executării silite tinde să obţină despăgubiri pentru paguba suferită prin nesoluţionarea la timp
a litigiului.
1.1. Termenul de introducere. Cererea se poate depune în oricare din fazele procesuale.

                                         1 / 2

MODEL DE CERERE DE ACORDARE DE DESPĂGUBIRI PENTRU AMÂNAREA NEJUSTIFICATĂ A JUDECĂRII CAUZEI SAU A... [2] Persoana care poate formula cererea Oricare dintre părţi poate formula cererea.

[3] Persoana împotriva căreia se îndreaptă cererea. Cererea se îndreaptă împotriva persoanei care a
pricinuit amânarea nejustificată a cauzei, din culpă sau cu intenţie, provocând astfel un prejudiciu
patrimonial părţii care a formulat cererea de despăgubiri. Această persoană poate fi nu numai partea
adversă, dar şi expertul care nu depune lucrarea la timp sau conducătorul unităţii care refuză să dea relaţii
pentru soluţionarea cauzei.

[4] Motivele de fapt ale cererii sunt cele prevăzute de art. 108^3 raportat la art. 108' sau la art. 108^2alin.
(2) C. proc. civ.

Partea interesată va trebui să dovedească prejudiciul cauzat prin amânarea cauzei de către partea adversă,
de exemplu prin neîndeplinirea unei obligaţii stabilite în sarcina sa de către instanţă. Astfel, partea
prejudiciată va trebui să arate şi în ce anume constă paguba, de pildă cheltuielile cu transportul pentru mai
multe termene de judecată, chiria plătită pentru un imobil sau devalorizarea monedei naţionale.

Fapta poate fi săvârşită cu intenţie sau din culpă, atrăgând răspunderea celui care prin atitudinea sa faţă de
proces a provocat întârzierea judecării cauzei, pricinuind astfel o pagubă părţii care a solicitat despăgubiri.

Aceste cheltuieli sunt distincte de cheltuielile de judecată, putând fi acordate, independent de modul cum
se soluţionează procesul.

[5] Temeiul de drept este cel prevăzut de art. 108^3 raportat la art. 108^1 alin. (1) pct. 1 sau 2 ori la art.
1082 alin. (2) C. proc. civ.

[6] Probe. Vor fi depuse copii ale contractelor invocate, chitanţe, adrese de la Banca Naţională etc.

O mare parte din motive vor putea fi constatate direct de către instanţa de judecata în cursul procesului,
cum ar fi neprezentarea martorului sau refuzul expertului de a depune lucrarea.

[7] Timbrajul. Apreciem că această cerere nu este supusă timbrării întrucât se urmăreşte obţinerea de către
parte a unor cheltuieli ocazionate de desfăşurarea procesului, fără a modifica valoarea taxabilă a obiectului
pricinii, fiind aplicabile dispoziţiile art. 13 din Ordinul nr. 760/C/1999 pentru aprobarea Normelor
metodologice de aplicare a Legii nr. 146/1997.

[8] Instanţa competentă este cea Ia care cauza este pe rol sau instanţa de executare, în cazul în care se
invocă tergiversarea executării silite, potrivit art. 108^3 C. proc. civ.

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE DE ACORDARE DE DESPĂGUBIRI PENTRU AMÂNAREA NEJUSTIFICATĂ A JUDECĂRII CAUZEI SAU A...