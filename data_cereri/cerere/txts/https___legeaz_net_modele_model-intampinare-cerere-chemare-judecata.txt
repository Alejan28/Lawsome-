ÎNTÂMPINARE LA CEREREA DE CHEMARE ÎN JUDECATĂ

Instanţa_

Secţia_

Dosar nr. /

Termen la data de_

Subsemnatul_, domiciliat în_, în calitate de pârât în cauza de faţă, formulez prezenta 

Domnule Preşedinte, [1]

Întâmpinare

la cererea de chemare în judecată având ca obiect_, formulată de reclamantul_în dosarul nr._, prin care vă
solicit:

-_ [2] (să respingeţi acţiunea în totalitate/să admiteţi acţiunea/să admiteţi în parte);

- să obligaţi reclamantul la plata cheltuielilor de judecată.

Motivele întâmpinării:

Excepţii [3]: Invoc următoarele excepţii:

a) de procedură _

b) de fond_

Apărări de fond [4]: învederez instanţei că_

Temeiul de drept [5]: Invoc dispoziţiile art. 115 C. proc. civ. şi_

Probe [6]: Vă solicit încuviinţarea următoarelor probe_

Anexez [7]: copie a întâmpinării pentru reclamant, copie înscrisuri, certificate pentru conformitate, pentru
reclamant, lista cu numele şi domiciliul martorilor.

Domului Preşedinte al Judecătoriei/Tribunalului [8]

Explicaţii

Semnătura,

                                         1 / 5

MODEL DE ÎNTÂMPINARE LA CEREREA DE CHEMARE ÎN JUDECATĂ [1] Natura juridică. întâmpinarea, reglementată de art. 115 C. proc. civ., este actul procedural menit să
reflecte poziţia pârâtului în raport de pretenţiile formulate de reclamant. în literatura de specialitate,
întâmpinarea este definită ca fiind actul de procedură prin care pârâtul răspunde la cererea de chemare în
judecată, urmând să se apere faţă de pretenţiile reclamantului.

Potrivit art. 118 alin. (1) C. proc. civ., întâmpinarea este obligatorie, afară de cazurile când legea prevede
în mod expres altfel. Spre exemplu, întâmpinarea nu este obligatorie în caz de asigurare a dovezilor [art.
236 alin. (3) C. proc. civ.], în materie de divorţ [art. 612 alin. (5) C. proc. civ.] şi în cazul acţiunilor
posesorii [art. 674 alin. (4) C. proc. civ.].

Chiar dacă pârâtul nu a depus întâmpinare, el are în continuare posibilitatea să se apere prin combaterea
pretenţiilor reclamantului şi prin discutarea, în fapt şi în drept, a susţinerilor şi a dovezilor adversarului, aşa
cum rezultă din dispoziţiile art. 171 C. proc. civ., şi poate să invoce în tot cursul procesului excepţiile de
ordine publică.

întâmpinarea va fi depusă nu numai ca răspuns la cererea de chemare în judecată, ci va îndeplini aceeaşi
funcţie procedurală şi faţă de cererea reconvenţională, de cererea de chemare în garanţie, de intervenţia
principală sau de chemarea în judecată a altor persoane.

1.1. Cuprinsul întâmpinării este prevăzut de art. 115 C. proc. civ., trebuind a fi menţionate:

a) excepţiile de procedură ce pârâtul ridică la cererea reclamantului;

b) răspunsul la toate capetele de fapt şi de drept ale cererii;

c) dovezile cu care se apără împotriva fiecărui capăt de cerere (când se va cere dovada cu martori, pârâtul
va arăta numele şi domiciliul acestora);

d) semnătura.

1.2. Termenul de depunere. Potrivit dispoziţiilor art. 114' alin. (2) C. proc. civ., întâmpinarea va fi depusă
la dosar cu cel puţin 5 zile înainte de termenul de judecată, sub sancţiunea decăderii din dreptul de a mai
propune probe şi de a invoca excepţii, în afara celor de ordine publică, raportat la dispoziţiile art. 118 alin.
(2) C. proc. civ. Dacă cererea de chemare în judecată nu a fost comunicată pârâtului, acesta va putea
solicita instanţei un termen pentru a lua cunoştinţă de motive şi a formula întâmpinare.

Potrivit art. 114^1 alin. (3) C. proc. civ., termenul de judecată va fi stabilit astfel încât, de la data primirii
citaţiei, pârâtul să aibă cel puţin 15 zile pentru a-şi pregăti apărarea, iar în procesele urgente, cel puţin 5
zile.

Potrivit art. 118 alin. (3) C. proc. civ., în cazul în care pârâtul nu este reprezentat sau asistat de avocat,
preşedintele îi va pune în vedere, la prima zi de înfăţişare, să arate excepţiile, dovezile şi toate mijloacele
de apărare, despre care se va face vorbire în încheierea de şedinţă; instanţa va acorda, la cerere, un termen
pentru pregătirea apărării şi depunerea întâmpinării.
în situaţia în care instanţa acordă un termen reclamantului, potrivit dispoziţiilor art. 132 alin. (1) C. proc.
civ., pentru întregirea sau modificarea cererii, se va acorda termen pentru comunicarea cererii modificate

                                         2 / 5

MODEL DE ÎNTÂMPINARE LA CEREREA DE CHEMARE ÎN JUDECATĂ către pârât, în vederea depunerii întâmpinării.

[2] Obiectul întâmpinării. Pârâtul poate solicita instanţei respingerea în totalitate a acţiunii formulate de
reclamant, admiterea acţiunii sau admiterea în parte a acesteia.

în situaţia în care există mai multe capete de cerere formulate de reclamant, poziţia pârâtului va fi
nuanţată, acesta putând solicita respingerea unui capăt de cerere şi admiterea altuia, în funcţie de interesul
său.

[3] Excepţiile ridicate de pârât se vor referi nu numai la excepţiile de procedură, ci şi la excepţiile de
fond3), de vreme ce întâmpinarea urmăreşte să opună reclamantului toate mijloacele de apărare prevăzute
de cod. Astfel, alături de excepţia de necompetenţă sau Iitispendenţa, vor fi putea fi invocate autoritatea de
lucru judecat, lipsa calităţii procesuale active, lipsa interesului, prematuritatea acţiunii etc.

Deosebirea între cele două categorii de excepţii, în ce priveşte momentul invocării, apare pe planul
sancţiunilor: numai excepţiile de procedură care nu au fost arătate în întâmpinare sau la prima zi de
înfăţişare nu vor mai putea fi invocate în cursul judecăţii (afară de cele de ordine publică), deoarece a
intervenit sancţiunea decăderii.

Este necesar ca excepţiile să fie invocate însoţite de argumentaţia necesară, pentru a justifica ridicarea
excepţiei. De pildă, dacă pârâtul susţine că acţiunea este prescrisă, va trebui să arate data scadenţei
obligaţiei şi să arate că, în raport de aceasta, la data formulării cererii de chemare în judecată acţiunea era
prescrisă, potrivit dispoziţiilor Decretului nr. 167/1958.

Chiar dacă pârâtul nu a depus întâmpinare, acesta poate invoca, în tot cursul procesului, excepţiile de
ordine publică, potrivit dispoziţiilor art. 118 alin. (2) C. proc. civ.

[4] Apărările de fond pe care le poate invoca pârâtul constituie răspunsul la fiecare dintre capetele de
cerere formulate de reclamant. Apărările vor fi de fapt şi de drept şi vor tinde să argumenteze netemeinicia
acţiunii. De exemplu, într-o acţiune în revendicare imobiliară pârâtul s-ar putea apăra susţinând că nu
ocupă imobilul revendicat, care este o apărare de fapt, sau că are titlu de proprietate asupra acestuia, ceea
ce constituie o apărare de drept.

[5] Temeiul de drept Pârâtul poate invoca atât temeiurile de drept procesual, cât şi de drept material,
pentru a-şi susţine excepţiile şi apărările invocate. De pildă, într-o acţiune în rezoluţiune a contractului de
vânzare-cumpărare pentru neplata preţului, pârâtul poate invoca excepţia de neexecutare a contractului,
care este o apărare de fond şi este un efect al convenţiilor sinalagmatice, iar în drept se vor indica
dispoziţiile art. 969 C. civ.

[6] Probele. Având în vedere dispoziţiile art. 118 alin. (2) C. proc. civ., întâmpinarea capătă un rol esenţial
în formularea apărării pârâtului, de vreme ce nedepunerea acesteia în termenul prevăzut de lege atrage
decăderea pârâtului din dreptul de a mai propune probe şi de a invoca excepţii, în afara celor de ordine
publică. Pârâtul va putea solicita încuviinţarea oricărei probe necesare pentru dovedirea susţinerilor sale,
respectiv înscrisuri, interogatoriu, martori, expertiză etc.

înscrisurile de care se serveşte pârâtul trebuie depuse în atâtea exemplare câte părţi sunt, plus unul pentru

                                         3 / 5

MODEL DE ÎNTÂMPINARE LA CEREREA DE CHEMARE ÎN JUDECATĂ instanţă. înscrisurile vor fi certificate de pârât, ca fiind conforme cu originalul, potrivit art. 116 C. proc.
civ.

Potrivit alin. (2) al aceluiaşi articol, dacă mai mulţi reclamanţi au un singur reprezentant, sau un reclamant
stă în judecată în mai multe calităţi juridice, se va depune la dosar, pentru aceste părţi, câte o singură
copie.

Dacă pârâtul înţelege să se servească de proba testimonială, va indica în întâmpinare numele şi domiciliul
martorilor.

6.1. Excepţii de la aplicarea art 115 C. proc. civ. în ceea ce priveşte propunerea probelor.

Chiar dacă pârâtul a omis să indice, prin întâmpinare, în termenul prevăzut de lege, dovezile de care
înţelege să se folosească în apărare, el mai poate cere instanţei să-i încuviinţeze probe în condiţiile
prevăzute de art. 138 C. proc. civ.:

a) când nevoia dovezii reieşea din dezbateri şi partea nu o putea prevedea;

b) când administrarea dovezii nu pricinuieşte amânarea judecăţii;

c) când dovada nu a fost cerută în condiţiile legii, din pricina neştiinţei sau lipsei de pregătire a părţii, care
nu a fost asistată sau reprezentată de avocat.

[7] Cerinţe obligatorii Potrivit art. 116 alin. (1) C. proc. civ., la întâmpinare se vor alătura atâtea copii câţi
reclamanţi sunt şi, de asemenea, se va alătura acelaşi număr de copii certificate de pe înscrisurile pe care se
sprijină, plus un rând de copii pentru instanţă.

7.1. Timbrajul. Având în vedere faptul că întâmpinarea este o apărare faţă de pretenţiile reclamantului,
prin care pârâtul nu formulează pretenţii proprii, aceasta nu se timbrează.

[8] Instanţa competentă întâmpinarea se depune la aceeaşi instanţă şi la acelaşi dosar în care este formulată
acţiunea introductivă de către reclamant. întâmpinarea se depune şi în apel, recurs, în căile extraordinare
de atac sau ca răspuns la cererile promovate în cursul executării silite, însă acestea vor fi tratate separate în
cadrul acestei lucrări.

8.1. Comunicarea întâmpinării. Deşi legea nu prevede în mod expres comunicarea întâmpinării către
reclamant, aceasta trebuie efectuată în temeiul art. 86 alin.(l) C. proc. civ. Dacă această comunicare se
face în şedinţă publică, reclamantul este îndreptăţit să solicite amânarea cauzei pentru a lua cunoştinţă de
conţinutul întâmpinării şi a răspunde, eventual, la excepţiile şi apărările invocate de pârât.

Comunicarea întâmpinării către reclamant se face în vederea respectării principiului contradictorialităţii şi
a dreptului la apărare. Acest aspect procedural este în concordanţă cu principiile impuse prin art. 6 din
Convenţia europeană pentru apărarea drepturilor omului şi a libertăţilor fundamentale, în sensul că se
urmăreşte realizarea egalităţii mijloacelor folosite de părţi în cadrul procesului civil.

                                         4 / 5

MODEL DE ÎNTÂMPINARE LA CEREREA DE CHEMARE ÎN JUDECATĂ LegeAZ.net

Powered by TCPDF (www.tcpdf.org)

                                         5 / 5

MODEL DE ÎNTÂMPINARE LA CEREREA DE CHEMARE ÎN JUDECATĂ