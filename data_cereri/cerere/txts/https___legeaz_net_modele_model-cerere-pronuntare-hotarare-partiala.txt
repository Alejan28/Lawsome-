CERERE PRIVIND PRONUNŢAREA UNEI HOTĂRÂRI PARŢIALE

Instanţa_

Secţia_

Dosar nr. /

Termen la data de_

Domnule Preşedinte, [1]

Subsemnatul [2]_, domiciliat în_, în calitate de reclamant în cauza având ca obiect_, în contradictoriu
cu pârâtul_vă solicit

Pronunţarea unei hotărâri parţiale

prin care să obligaţi pârâtul la_

Motivele cererii sunt următoarele:

Motive de fapt [3]: învederez instanţei că_

Temeiul de drept [4]: Invoc dispoziţiile art. 270 C. proc. civ.

Domnului Preşedinte al Judecătoriei/Tribunalului [5]

Semnătura,

Explicaţii

[1] Natura juridică. Cererea privind pronunţarea unei hotărâri parţiale este o cerere incidentală, în baza
căreia instanţa are posibilitatea, în raport de dispoziţiile art. 270 C. proc. civ., să pronunţe o hotărâre
parţială, urmărindu-se astfel finalizarea mai rapidă a litigiului, datorată recunoaşterii parţiale, de către
pârât, a pretenţiilor reclamantului.

[2] Titularul cererii. Reclamantul este cel care poate adresa cererea instanţei, în măsura în care pârâtul a
recunoscut parţial pretenţiile acestuia. Prevederile art. 270 C. proc. civ. au caracter dispozitiv, fiind la
latitudinea reclamantului să solicite instanţei să pronunţe o hotărâre parţială.

Condiţiile pe care trebuie să le îndeplinească recunoaşterea pârâtului. Recunoaşterea pârâtului trebuie să
aibă loc în faţa instanţei, deci trebuie să aibă caracter judiciar, să fie efectivă şi să fie pură şi simplă.
Aşadar, pentru pronunţarea unei hotărâri parţiale, reclamantul nu poate invoca aplicarea dispoziţiilor art.
225 C. proc. civ., de vreme ce lipsa la interogatoriu constituie numai o prezumţie de recunoaştere,
neconstituind o recunoaştere efectivă. De pildă, pârâtul ar putea recunoaşte pretenţiile reclamantului prin

                                         1 / 2

MODEL DE CERERE PRIVIND PRONUNŢAREA UNEI HOTĂRÂRI PARŢIALE întâmpinare sau prin răspunsul la interogatoriu luat în instanţă.

[3] Motivele de fapt. Potrivit dispoziţiilor art. 270 C. proc. civ., reclamantul poate solicita instanţei
pronunţarea unei hotărâri parţiale numai în măsura în care pârâtul a recunoscut o parte din pretenţiile sale.
Se poate învedera instanţei că, de pildă, din suma de zece milioane de lei pârâtul a arătat prin întâmpinare
că datorează şase milioane lei sau că a recunoscut la interogatoriu suma respectivă.

[4] Temeiul de drept îl constituie dispoziţiile art. 270 C. proc. civ.

[5] Instanţa competentă. Cererea se depune la instanţa la care cauza este pendinte.

Timbrajul. Potrivit dispoziţiilor art. 13 din Ordinul nr. 760/C/1999, emis de Ministerul Justiţiei în
aplicarea Legii nr. 146/1997, nu se timbrează cererile depuse în cursul judecăţii şi care nu modifică
valoarea taxabilă sau caracterul cererii iniţiale, în consecinţă, cererea de pronunţare a unei hotărâri parţiale
nu este supusă timbrării.

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE PRIVIND PRONUNŢAREA UNEI HOTĂRÂRI PARŢIALE