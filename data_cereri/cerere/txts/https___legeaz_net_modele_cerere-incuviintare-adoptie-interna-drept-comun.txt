MODEL DE CERERE DE ÎNCUVIINŢARE A ADOPŢIEI INTERNE ÎN PROCEDURA DE
DREPT COMUN

[în alte situaţii decât cele prevăzute de art. 42 şi art. 6 alin. (2) lit. c) din Legea nr. 273/2004, după
deschiderea procedurii adopţiei şi încredinţarea provizorie a copilului unei persoane/familii]

Către

Tribunalul_

Domnule/Doamnă Preşedinte,

Subsemnaţii petenţi POPA FLORIAN, având CNP.........................., posesor al CI seria....., nr...........,
eliberat de SPCLEP...................la data de ..............., având adresa electronică florian@popa.ro, tel.
nr...................., fax nr............................,

şi POPA MARIA, având CNP........................., posesoare a CI seria ....... nr..........., eliberat de
SPCLEP...................la data de................ adresa electronică flori@popa.ro, tel. nr.................................., fax
nr......................(cărora le-a fost încredinţat provizoriu minorul),

Ambii cu domiciliul în mun. Bucuresti, la adresa ......................... .................Jud. _,

Reprezentaţi prin avocat_, în baza împuternicirii avocaţiale nr......./..........., eliberată de Cabinet de
Avocat_,

Cu domiciliul procedural ales la Cabinet de Avocat_, cu sediul în mun. Bucuresti , la
adresa.............................., jud._, e-mail office@avocatro.net,

înaintăm prezenta

CERERE DE ÎNCUVIINŢARE A ADOPŢIEI INTERNE

în contradictoriu cu intimata Direcţia Generală de Asistenţă Socială şi Protecţia Copilului a jud. _, care a
solicitat deschiderea procedurii adopţiei interne a minorului IONESCU IOAN, născut la data de...........,
care a fost încredinţat provizoriu la subsemnaţii POPA FLORIAN şi POPA MARIA,

Pentru ca prin hotărârea pe care o veţi pronunţa:

1. Să încuviinţaţi adopţia minorului IONESCU IOAN, născut la data de ........., în prezent în vârstă de 16
ani, fiul lui IONESCU ION şi al lui IONESCU TATIANA, conform certificatului de naştere seria ......

nr...............eliberat de ....................la data de ....................., la subsemnaţii petenţi POPA FLORIAN şi
POPA MARIA, cu domiciliul în mun. Bucuresti, la adresa................................., jud._;

2. Să dispuneţi ca pe viitor copilul adoptat să poarte numele de familie al subsemnaţilor adoptatori, şi
anume acela de POPA, iar numele părinţilor acestuia să fie POPA FLORIAN şi POPA MARIA ;

                                         1 / 4

Model de cerere de încuviințare a adopției interne pe drept comun 3. Să dispuneţi eliberarea unui nou certificat de naştere al adoptatului, în care numele de familie să fie
acela de POPA, iar la rubrica părinţii minorului să fie trecut numele adoptatorilor, POPA FLORIAN şi
POPA MARIA;

4. Să dispuneţi ca autoritatea părintească faţă de minor să se exercite de către subsemnaţii POPA
FLORIAN şi POPA MARIA.

MOTIVE:

în fapt, prin încheierea civila nr........din..........a Tribunalului _ s-a dispus deschiderea procedurii adopţiei
interne a minorului IONESCU IOAN, iar prin încheierea civilă nr.......din......a Tribunalului _, minorul
ne-a fost încredinţat, ca potenţiali adoptatori, pentru o perioadă de 90 de zile.

Pe perioada încredinţării provizorii a minorului, D.G.A.S.P.C. a jud. _ a urmărit evoluţia minorului şi a
relaţiilor sale cu familia noastră şi a întocmit rapoarte bilunare în acest sens, iar la finalul perioadei de 90 de
zile.

aceasta a întocmit Raportul final referitor la evoluţia relaţiilor noastre, toate aceste rapoarte fiind anexate
prezentului dosar.

Din Raportul final şi din rapoartele lunare întocmite de Direcţia Generală de Asistenţă Socială şi Protecţia
Copilului a judeţului (de la domiciliul minorului) a rezultat faptul că subsemnaţii prezentăm garanţii
materiale şi morale pentru adopţia minorului, iar între membrii familiei noastre şi minor există sentimente de
afecţiune, ceea ce conduce la concluzia că adopţia minorului de către subsemnaţii este în interesul superior al
acestuia; minorul

este elev în clasa a X-a, la Şcoala.............din mun. Bucuresti, jud._, iar din informaţiile comunicate de
această instituţie de învăţământ, rezultă faptul că minorul învaţă foarte bine şi că a obţinut rezultate
corespunzătoare la învăţătură, este bine îngrijit şi are o bună educaţie, iar subsemnaţii participăm sistematic
la şedinţele cu părinţii, ne interesăm permanent de situaţia minorului şi îi oferim acestuia toate cele necesare
pentru dezvoltarea sa personală şi profesională.

Condiţiile materiale şi morale în care este crescut, îngrijit şi educat minorul, relaţiile de afecţiune dintre acesta
şi subsemnaţii, dar şi relaţiile de prietenie pe care acesta le are cu fiul nostru, născut din căsătoria noastră, în
vârstă de 8 ani, POPA VICENŢIU, conduc la concluzia că acesta s-a integrat foarte bine în familia noastră,
fiind, la rândul său, primit cu multă dragoste.

Raportat la faptul că sunt îndeplinite condiţiile de fond şi de formă ale adopţiei de către subsemnaţii, POPA
FLORIAN şi POPA MARIA , prevăzute de art. 455-468 Noul Cod Civil şi art. 6-15 din Legea nr. 273/2004,
şi anume: avem capacitate de exerciţiu deplină; între noi şi minor există o diferenţă de vârstă mai mare de 18
ani; îndeplinim toate condiţiile morale şi materiale pentru creşterea, educarea şi dezvoltarea armonioasă a
minorului; am primit atestatul de familie aptă să adopte; suntem căsătoriţi de 9 ani, iar toate condiţiile cerute
de lege în privinţa consimţământului persoanelor care trebuie să consimtă la adopţie au fost respectate, astfel
cum reiese din documentele anexate prezentei cereri, solicităm să fie admisă prezenta cerere de încuviinţare a
adopţiei minorului IONESCU IOAN.

                                         2 / 4

Model de cerere de încuviințare a adopției interne pe drept comun în drept, ne întemeiem prezenta cerere pe dispoziţiile art. 451-474

C. civ., art. 6-15, art. 47-51, art. 74-78 din Legea nr. 273/2004; art. 148-151, art. 527-537 C.proc.civ.

în dovedirea prezentei cereri, solicităm încuviinţarea administrării următoarelor mijloace de probă:

- proba testimonială cu martorii menţionaţi în lista anexă;

- interogatoriul subsemnaţilor şi al părinţilor fireşti ai minorului;

-înscrisurile anexate prezentei cereri.

Anexăm prezentei:

- copii legalizate de pe următoarele acte: certificatul de naştere al minorului; certificatele de naştere şi
căsătorie ale părinţilor minorului; certificatele de naştere şi căsătorie ale subsemnaţilor adoptatori;
certificatul de naştere al fiului nostru, POPA VICENŢIU, rezultat din căsătoria subsemnaţilor;

- următoarele acte în original: certificatele medicale privind starea de sănătate a subsemnaţilor şi a
minorului; atestatul de familie aptă să adopte al subsemnaţilor; încheierea civilă nr.......din.......a
Tribunalului .............., prin care s-a dispus deschiderea procedurii adopţiei interne a minorului, şi
încheierea civilă nr........din .......a Tribunalului ............... prin care s-a

dispus încredinţarea provizorie a minorului pentru o perioadă de 90 de zile la subsemnaţii; referatele
bilunare şi referatul final al D.G.A.S.P.C. a jud. _, din perioada încredinţării provizorii a minorului;
certificatul de cazier judiciar ale subsemnaţilor; certificatele fiscale şi adeverinţele de la locurile de muncă
ale adoptatorilor; raportul de consiliere şi informare al părinţilor fireşti şi al adoptatorilor şi adoptatului.

Solicităm efectuarea anchetei psihosociale şi ascultarea minorului

Solicităm citarea D.G.A.S.P.C. a jud. _.

Depunem prezenta cerere însoţită de actele anexate acesteia în patru exemplare, conform art. 149 şi art.
150 C.proc.civ., spre a fi comunicate şi

D. G.A.S.P.C. a jud. _, A.N.P.D.C.A. a mun. Bucureşti, precum şi autorităţii competente pentru
efectuarea anchetei psihosociale.

Prezenta cerere este scutită de taxa de timbru judiciar, conform art. 29 alin. (1) lit. e) din O.U.G. nr.
80/2013; pentru capetele de cerere care nu

privesc adopţia, timbrăm prezenta cerere conform art. 15 lit. e) din O.U.G. nr. 80/2013.

Alăturat prezentei depunem împuternicirea avocaţială în original şi copia chitanţei de plată a onorariului de
avocat.

                                         3 / 4

Model de cerere de încuviințare a adopției interne pe drept comun Data_ 

Semnătura reclamantului /

Semnătura reprezentantului

Domnului/Doamnei Preşedinte al Tribunalului _

NOTĂ

Calitatea de petent o poate avea şi Direcţia Generală de Asistenţă Socială şi Protecţia Copilului a judeţului
(de la domiciliul minorului), situaţie în care calitatea de intimat o va avea familia viitorilor adoptatori.

LegeAZ.net

Powered by TCPDF (www.tcpdf.org)

                                         4 / 4

Model de cerere de încuviințare a adopției interne pe drept comun