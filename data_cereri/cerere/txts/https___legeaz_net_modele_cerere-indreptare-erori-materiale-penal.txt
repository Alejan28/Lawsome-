Domnule Comandant/Procuror/Preşedinte, [1]

Subsemnatul [2]_, domiciliat în_, în calitate de_, în dosarul nr. vă rog să dispuneţi îndreptarea erorii
materiale din . în dosarul nr. / . în sensul _[3] îmi întemeiez cererea pe dispoziţiile art._C. proc. pen. [4]

Data

Semnătura,

Explicații teoretice

Domnului Comandant/Procuror/Preşedinte al [5] _

[1] Natura juridică. îndreptarea erorilor materiale este o modalitate de corectare a greşelilor evidente
strecurate în cuprinsul unor acte procedurale.

De asemenea, potrivit art. 196 C. proc. pen., cererea poate fi făcută şi pentru înlăturarea unor omisiuni
vădite din actul procedural, cum ar fi nepronunţarea asupra unor sume de bani pretinse de martori, experţi,
interpreţi, avocaţi (în temeiul art. 189 şi art. 190 C. proc. pen.), precum şi cu privire la restituirea lucrurilor
(spre exemplu corpuri delicte) sau ridicarea măsurilor asigurătorii (cum ar fi sechestrul asigurator) etc.

[2] Titularul cererii. Orice parte din procesul penal (învinuit, inculpat, parte vătămată, parte civilă etc.)
poate face cerere dacă constată că s-a comis o eroare materială cu consecinţe juridice.

Potrivit art. 195 alin. (1) C. proc. pen., erorile materiale evidente din cuprinsul unui act procedural se
îndreaptă de însuşi organul de urmărire penală sau de instanţa de judecată care a întocmit actul, la cererea
celui interesat ori din oficiu.

[3] Motivele de fapt. în cerere trebuie menţionat actul vizat în care s-a comis o eroare materială ce trebuie
îndreptată şi în ce sens trebuie îndreptată aceasta.

Potrivit art. 195 alin. (2) C. proc. pen., în vederea îndreptării erorii părţile pot fi chemate spre a da
lămuriri.

[4] Temeiul de drept este dat de dispoziţiile art. art. 195 C. proc. pen., respectiv art. 196 C. proc. pen.

[5] Organul competent. Cererea de îndreptare a unor erori materiale se adresează organului de urmărire
penală (organul de poliţie sau procurorul) care instrumentează cauza sau preşedintelui completului de
judecată, dacă dosarul se află în această fază procesuală.

LegeAZ.net

                                         1 / 1

Powered by TCPDF (www.tcpdf.org)

Model de cerere de îndreptare a erorilor materiale în materie penală