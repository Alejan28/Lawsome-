Domnule Preşedinte, [1]

Subsemnatul [2]_, în calitate de_, solicit schimbarea încadrării juridice a faptei dedusă judecăţii din art. în
art. , pentru următoarele motive [3]_, conform art. 334 C. proc. pen. [4]

Data

Semnătura,

Explicații teoretice

Domnului Preşedinte al [5]_

[1] Natura juridică. Cererea de schimbarea încadrării juridice este o instituţie prin care se modifică
încadrarea juridică dată faptei prin actul de sesizare, atunci când se constată că aceasta este incorectă, în
vederea pronunţării unei hotărâri legale.

1.1. Termenul de introducere. Schimbarea încadrării juridice poate fi cerută în tot parcursul procesului,
până la încheierea dezbaterilor în fond. Dacă cererea se formulează la un termen anterior dezbaterilor,
instanţa nu se poate pronunţa prin încheiere, pentru că ar putea echivala cu o pronunţare anticipată, dar
este obligată să ia act prin încheiere de această cerere şi să o rezolve o dată cu judecarea în fond, prin
hotărârea pe care o pronunţă.

[2] Titularul cererii. Pot cere schimbarea încadrării juridice procurorul, inculpatul, partea civilă şi partea
responsabilă civilmente.

[3] Motivele de fapt. în motivarea cererii se va arăta de ce este necesară schimbarea încadrării juridice a
faptei din rechizitoriu, pentru a primi o altă calificare juridică. Această cerere trebuie să se bazeze pe o
analiză completă şi complexă a probelor dosarului, demonstrându-se că încadrarea dată faptelor deduse
judecăţii este greşită şi că altele sunt dispoziţiile legale aplicabile în cauză.

Astfel, ca urmare a schimbării încadrării juridice, fapta poate constitui un alt tip de infracţiune (de
exemplu infracţiune de loviri sau vătămări cauzatoare de moarte în loc de infracţiunea de omor) sau o altă
variantă a aceleiaşi infracţiuni (de exemplu furt simplu în loc de furt calificat) ori o altă formă a
infracţiunii (de exemplu tentativă în loc de infracţiune consumată).

[4] Temeiul juridicii constituie prevederile art. 334 C. proc. pen., potrivit cărora „dacă în cursul judecăţii
se consideră că încadrarea juridică dată faptei prin actul de sesizare urmează a fi schimbată, instanţa este
obligată să pună în discuţie noua încadrare şi să atragă atenţia inculpatului că are dreptul să ceară lăsarea
cauzei mai la urmă sau eventual amânarea judecăţii, pentru a-şi pregăti apărarea”.

[5] Instanţa competentă este instanţa învestită cu judecarea cauzei.

Powered by TCPDF (www.tcpdf.org)

LegeAZ.net

                                         1 / 1

Model de cerere de schimbarea încadrării juridice în materie penală