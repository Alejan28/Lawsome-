CERERE DE CHEMARE ÎN GARANŢIE

Instanţa _

Secţia_

Dosar nr.

Termen la data de_

Subsemnatul [2]_, domiciliat în_, în calitate de_(reclamant/pârât) în cauza având ca obiect_,

Domnule Preşedinte, [1]

Chem în garanţie

pe [3]_, domiciliat în_, pentru ca prin hotărârea ce o veţi pronunţa să dispuneţi:

- obligarea chematului în garanţie la plata sumei de_, cu titlu de_; [4]

- obligarea la plata cheltuielilor de judecată.

Motivele cererii sunt următoarele:

Motivele de fapt [5]: învederez instanţei că_

Temeiul de drept [6]: Invoc dispoziţiile art. 60-63 C. proc. civ. şi art._

Probe [7]: Solicit încuviinţarea următoarelor probe:_

Anexez: chitanţa de plată a taxei judiciare de timbru în cuantum de _lei, timbru judiciar în valoare de_lei.
[8]

Semnătura,

Domnului Preşedinte al Judecătoriei/Tribunalului [9]

[ 1 ] Natura juridică. Cererea de chemare în garanţie are caracterul unei cereri incidentale, prin care se
urmăreşte introducerea în proces a unui terţ împotriva căruia ar putea să se îndrepte ulterior partea care ar
cădea în pretenţii sau ar fi obligată la despăgubiri.

Prin formularea acestei cereri se dă posibilitatea chematului în garanţie să formuleze toate apărările în
sprijinul părţii pe care o garantează şi se evită declanşarea unui litigiu ulterior, în situaţia în care cel
garantat va fi evins sau obligat la despăgubiri către reclamant.

                                         1 / 4

MODEL DE CERERE DE CHEMARE ÎN GARANŢIE în anumite situaţii formularea unei cereri de chemare în garanţie constituie o obligaţie de diligenţă. Spre
exemplu, potrivit art. 1351 C. civ., cumpărătorul trebuie să cheme în garanţie pe vânzător, înainte de a fi
evins de un terţ, în caz contrar vânzătorul putând opune exceptio mali processus (excepţia unui proces rău
condus); astfel, vânzătorul va putea scăpa de obligaţia de garanţie a cumpărătorului dacă dovedeşte că ar fi
avut mijloace suficiente ce puteau fi folosite în cursul primului proces şi care ar fi condus la câştigarea
acestuia, dacă ar fi fost înştiinţat în termen utiL

1.1. Cerinţe obligatorii. Cererea de chemarea în garanţie trebuie formulată sub forma unei cereri de
chemare de judecată [art. 60 alin. (1) C. proc. civ.]

1.2. Termenul de introducere a cererii este diferit, în funcţie de partea care o formulează. Astfel, potrivit
art. 61 alin. (2) C. proc. civ., dacă cererea este formulată de reclamant, acesta o poate depune până la
închiderea dezbaterilor în faţa primei instanţe.

Dacă cererea este formulată de pârât, potrivit art. 61 alin. (1) C. proc. civ., acesta o poate depune o dată cu
întâmpinarea, iar când întâmpinarea nu este obligatorie, cel mai târziu la prima zi de înfăţişare.

[2] Calitate procesuală activă. Oricare dintre părţile din proces poate să formuleze cererea de chemare în
garanţie. în raport de dispoziţiile art. 60 alin. (2) C. proc. civ., cel chemat în garanţie poate la rândul său să
cheme în garanţie o altă persoană, în aceleaşi condiţii.

[3] Calitate procesuală pasivă. Chematul în garanţie este cel obligat legal sau convenţional să garanteze
partea care l-a chemat în judecată. Se pot exemplifica, în acest sens, garanţiile izvorâte din contractele
translative de drepturi, cum ar fi vânzarea sau schimbul. De asemenea, garanţia poate izvorî şi dintr-un
contract de cesiune de creanţă sau între comoştenitori după facerea partajului.

Potrivit art. 60 C. proc. civ., poate fi chemată în garanţie şi persoana de la care partea care pierde procesul
ar putea cere despăgubiri, de pildă comitentul chemat în judecată pentru a răspunde pentru fapta culpabilă
a prepusului sau mandantul pentru fapta mandatarului.
[4] Obiectul cererii. îmbrăcând forma unei cereri de chemare în judecată, partea foloseşte o acţiune civilă
pentru valorificarea dreptului său material. Aşa fiind, obiectul cererii constă în pretenţia concretă a părţii
interesate, respectiv obligarea chematului în garanţie la plata unei sume de bani, la predarea bunului etc.

[5] Motivele de fapt în funcţie de natura cererii sau a acţiunii formulate, reclamantul va trebui să explice
motivul de fapt şi cauza acţiunii. Va trebui să învedereze instanţei raportul juridic care determină
introducerea în cauză a chematului în garanţie. De pildă, atunci când comitentul va fi chemat să răspundă
pentru fapta prepusului, se va menţiona raportul de prepuşenie şi temeiul răspunderii comitentului.

[6] Temeiul de drept. în afară de temeiul de drept procedural, care este prevăzut de art. 60-63 C. proc.
civ., partea va invoca şi temeiul de drept substanţial, de pildă art. 1351 C. civ., în ceea ce priveşte vânzarea
etc.

[7] Probe. Reclamantul are posibilitatea să folosească următoarele mijloace de probaţiune: înscrisurile (art.
172-176 C. proc. civ.); martorii (art. 186-200 C. proc. civ.); expertiza (art. 201 -214 C. proc. civ.),
cercetarea la faţa locului (art. 215-217 C. proc. civ.), interogatoriul (art. 218-225 C. proc. civ.).
Reclamantul va propune administrarea acelor mijloace de probaţiune admise de lege, utile şi pertinente

                                         2 / 4

MODEL DE CERERE DE CHEMARE ÎN GARANŢIE cauzei, în funcţie de natura şi obiectul litigiului dedus judecăţii. Astfel, într-un proces de divorţ se pot
folosi înscrisuri şi martori, dar nu se poate folosi interogatoriul pentru dovedirea motivelor de divorţ (art.
612 pct. 6 C. proc. civ.). Potrivit dispoziţiilor art. 1191 C. civ., nu se poate face dovada cu martori când
valoarea obiectului actului depăşeşte suma de 250 lei şi, de asemenea, nu se poate face dovada cu martori
în contra sau peste cuprinsul actului scris, indiferent de valoarea raportului juridic.

[8] Timbrajul. 8.1. Taxa judiciară de timbru este reglementată prin Legea nr. 146/1997, cu modificările şi
completările ulterioare105, şi este prevăzută pentru acţiunile şi cererile introduse la instanţele
judecătoreşti, precum şi pentru cererile adresate Ministerului Justiţiei şi Parchetului de pe lângă înalta
Curte de Casaţie şi Justiţie, cu excepţiile prevăzute de lege. Acţiunile şi cererile se taxează diferenţiat,
după cum obiectul acestora este sau nu evaluabil în bani, taxele actualizându-se în fiecare an.
Trebuie subliniat că, potrivit art. 20 alin. (1) din Legea nr. 146/1997, taxele judiciare de timbru se plătesc
anticipat, iar potrivit alin. (3) al aceluiaşi articol, neîndeplinirea obligaţiei de plată la termenul stabilit se
sancţionează cu anularea acţiunii sau a cererii. Dovada achitării acestora o reprezintă chitanţa în original
eliberată de unitatea care încasează sumele de bani.
A. Astfel, potrivit art. 2 din Legea nr. 146/1997, acţiunile şi cererile evaluabile în bani, introduse la
instanţele judecătoreşti, în anul 2005 se taxează astfel:
a) până la valoarea de 366.000 lei 19.000 lei
b) între 366.001 lei şi 3.660.000 lei 19.000 lei + 10 % pentru ce depăşeşte 366.000 lei
c) între 3.660.001 lei şi 36.594.000 lei 348.000 lei + 8 % pentru ce depăşeşte 3.660.000 lei
d) între 36.594.001 lei şi 182.970.000 lei 2.982.000 lei + 6 % pentru ce depăşeşte 36.594.000 lei
e) între 182.970.001 lei şi 365.940.000 lei 11.765.000 lei + 4 % pentru ce depăşeşte 182.970.000 lei
0 între 365.940.001 lei şi 1.829.700.000 lei 19.084.000 lei + 2 % pentru ce depăşeşte 365.940.000 lei
g) peste 1.829.700.001 lei 48.359.000 lei + 1 % pentru ce depăşeşte 1.829.700.000 lei
Valoarea la care se calculează taxa de timbru este cea declarată în acţiune sau în cerere. Dacă această
valoare este contestată sau apreciată de instantă ca derizorie, evaluarea se face pe cale de expertiză, dispusă
din oficiu sau la cererea oricăreia dintre părţi, taxa calculându-se la valoarea rezultată din expertiză (art. 5
din N.M. de aplicare a Legii nr. 146/1997)).
B. Acţiunile şi cererile neevaluabile în bani se taxează potrivit art. 3 din Legea nr. 146/1997, cuantumul
acestor taxe fiind indicat, în lucrarea de faţă, pentru fiecare cerere şi acţiune în parte, iar toate celelalte
acţiuni şi cereri neevaluabile în bani, neprevăzute la acest articol, se taxează se timbrează cu 73.000 lei
(art. 13 din Legea nr. 146/1997).
8.2. Timbrul judiciar este reglementat prin O.G. nr. 32/1995 privind timbrul judiciar, cu modificările şi
completările ulterioare135, şi se aplică pentru toate situaţiile în care se plăteşte taxa judiciară de timbru.
Art. 3 din O.G. nr. 32/1995 stabileşte cuantumul sumei ce se achită pentru achiziţionarea timbrelor
judiciare pentru diferite cereri şi acţiuni. Astfel, cererile de chemare în judecată, adresate instanţelor
judecătoreşti, în cazul în care se solicită soluţionarea în fond a cauzei, se timbrează cu timbru judiciar în
valoare de 3.000 Iei. Dacă aceste cereri au ca obiect o valoare mai mare de 1.000.000 Iei, se aplică timbre
judiciare de
15.000 lei, dacă valoarea este de peste 10.000.000 lei, se aplică timbre judiciare de
30.000 lei, iar dacă valoarea este de peste 100.000.000 lei, se aplică timbre judiciare de 50.000 lei.
Spre deosebire de taxa judiciară de timbru, timbrul judiciar este mobil şi se ataşează cererii de chemare în
judecată.

[9] Instanţa competentă. Cererea se depune la instanţa unde cauza este pendinte, dar numai înaintea primei
instanţe, conform art. 61 alin. (2) C. proc. civ. în această situaţie operează o prorogare de competenţă, în

                                         3 / 4

MODEL DE CERERE DE CHEMARE ÎN GARANŢIE sensul că instanţa competentă să judece acţiunea principală va fi competentă să judece şi cererea de
chemare în garanţie [art. 63 alin. (1) C. proc. civ.], de vreme ce soluţia ce se va da cererii de chemare în
garanţie depinde de aceea care se va da în acţiunea principală.

Potrivit dispoziţiilor art. 63 alin. (2) C. proc. civ., când judecarea cererii principale ar fi întârziată prin
chemarea în garanţie instanţa poate dispune disjungerea ei spre a fi judecată separat.

LegeAZ.net

Powered by TCPDF (www.tcpdf.org)

                                         4 / 4

MODEL DE CERERE DE CHEMARE ÎN GARANŢIE