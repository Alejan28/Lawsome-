Domnule Preşedinte, [1]

Subsemnatul [2]_, domiciliat în_, formulez în contradictoriu cu intimatul [3]_, domiciliat în_, în termen
legal [4], prezenta cerere de

împotriva sentinţei/deciziei civile nr. [5]_ pronunţată de Judecătoria/Tribunalul/Curtea de Apel_/înalta
Curte de Casaţie şi

Revizuire

Justiţie, solicitându-vă să dispuneţi_[6]

Motivele cererii sunt următoarele:

Motivele de fapt [7]:_

Temeiul de drept [8]: îmi întemeiez cererea pe dispoziţiile art. 322 pct. 5 C. proc. civ.

Pentru dovedirea depunerii în termen a cererii de revizuire şi a temeiniciei motivului de revizuire invocat
solicit ataşarea la prezenta cauză a dosarului în care s-a pronunţat hotărârea atacată, precum şi proba cu
înscrisuri. [9]

Anexez copia hotărârii atacate, înscrisurile noi pe care s-a motivat revizuirea, respectiv_, precum şi
chitanţa de plată a taxei judiciare de timbru de 91.000 lei şi timbrul judiciar de 1.500 lei. [10]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [11]_

Semnătura,

Explicaţii

1] Natura juridică. Revizuirea este o cale extraordinară de atac, de retractare, comună şi nesuspensivă de
executare, prin care se poate obţine, în cazurile expres şi limitativ prevăzute de art. 322 C. proc. civ.,
retractarea hotărârii definitive atacate.
[2] Calitate procesuală activă (revizuient) poate avea oricare dintre părţile interesate care au figurat în
procesul în care s-a pronunţat hotărârea supusă revizuirii sau, după caz, succesorii lor în drepturi, precum
şi procurorul, în temeiul art. 45 alin. (5) C. proc. civ., indiferent dacă acesta a participat sau nu la judecata
finalizată cu hotărârea pe care doreşte să o atace.
[3] Calitate procesuală pasivă (intimat) au celelalte părţi din procesul finalizat cu hotărârea atacată, care nu
au formulat cererea de revizuire sau, după caz, succesorii în drepturi ai acestora.

[4] Termenul de introducere. Pentru motivul prevăzut de art. 322 pct. 5 C. proc. civ., termenul de revizuire
este de o lună şi curge din ziua în care s-au descoperit înscrisurile ce se invocă ori, după caz, din ziua în
care partea a luat cunoştinţă de hotărârea desfiinţată sau modificată pe care s-a întemeiat hotărârea a cărei
revizuire se cere - art. 324 alin. (1) pct. 4 C. proc. civ.

                                         1 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 5 C. PROC. CIV. [5] Obiectul revizuirii. Idem, supra, nr. 31a - Cazul de revizuire prevăzut de art. 322pct. 1 C. proc. civ.,
pct. 5.

[6] Se va indica expres soluţia urmărită prin admiterea revizuirii întemeiată pe pct. 5 al art. 322, respectiv
atât în varianta descoperirii de înscrisuri noi, cât şi în varianta desfiinţării hotărârii pe care s-a întemeiat
hotărârea atacată se va solicita schimbarea în tot sau în parte a soluţiei din hotărârea atacată.

[7] Motivele de fapt. Se va arăta care din variantele motivului prevăzut de art. 322 pct. 5 C. proc. civ. este
cea dedusă judecăţii şi se va argumenta îndeplinirea condiţiilor acesteia prin raportare la situaţia concretă
din hotărârea atacată.

Punctul 5 al art. 322 deschide calea revizuirii când, după darea hotărârii, s-au descoperit înscrisuri
doveditoare, reţinute de partea potrivnică sau care nu au putut fi înfăţişate dintr-o împrejurare mai presus
de voinţa părţii, ori când s-a desfiinţat sau s-a modificat hotărârea judecătorească pe care s-a întemeiat
hotărârea supusă revizuirii.

7.1. în varianta descoperirii de înscrisuri noi, motivul presupune îndeplinirea următoarelor condiţii:

a) revizuientul să fie în posesia unui înscris doveditor nou, pe care el însuşi să îl prezinte instanţei de
revizuire, înscris care nu a fost folosit în procesul în care s-a pronunţat hotărârea atacată. Sintagma de
„înscris doveditor” desemnează o probă scrisă în sensul strict al cuvântului, respectiv de înscris constatator
al manifestării de voinţă (instrumentum probationis), şi nu de act juridic {negotium juris), spre exemplu:
înscrisurile autentice, înscrisurile sub semnătură privată, certificatele, adeverinţele etc., mai puţin
declaraţiile de martori, chiar autentificate, rapoartele de expertiză, mărturisirile, întrucât acestea din urmă
fac parte din categoria altor mijloace de probă decât înscrisurile, indiferent de forma în care sunt
constatate;

b) înscrisul să fie opozabil părţii adverse, adică dacă aceasta nu a participat la operaţiunea constatată prin
înscris, el trebuie să fi dobândit dată certă;

c) înscrisul să aibă forţă probantă prin el însuşi, adică să nu aibă nevoie de confirmare prin alte mijloace de
probă sau să fie susceptibil de completare ulterioară prin alte acte sau mijloace de dovadă;
d) înscrisul să fi existat la data pronunţării hotărârii supuse revizuirii, cel constituit ulterior neputând servi
ca temei al revizuirii;

e) neinvocarea sau neprezentarea înscrisului nou în faţa instanţei care a pronunţat hotărârea atacată să se
datoreze unor motive mai presus de voinţa revizuien-tului, respectiv reţinerea lui - voluntară sau
involuntară - de partea potrivnică ori un caz de forţă majoră, adică un fapt neobişnuit, care a putut
împiedica partea să cunoască existenţa actului, în afara oricărei imputabilităţi, aprecierea unei astfel de
situaţii fiind atributul exclusiv al instanţei;

0 înscrisul să fie determinant, adică dacă ar fi fost cunoscut de instanţă cu ocazia judecării fondului,
soluţia ar fi fost alta decât cea pronunţată.

7.2. A doua variantă din art. 322 pct. 5 C. proc. civ. are în vedere situaţia în care hotărârea atacată pe calea
revizuirii s-a întemeiat pe o hotărâre care a fost desfiinţată sau modificată, ceea ce implică cerinţa ca

                                         2 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 5 C. PROC. CIV. hotărârea care a stat la baza celei atacate cu revizuire să fi fost determinantă pentru soluţia pronunţată prin
aceasta din urmă. în consecinţă, revizuientul trebuie să arate în cererea sa acele împrejurări care
conturează condiţiile sus-menţionate.

[8] Temeiul de drept îl constituie dispoziţiile art. 322 pct. 5 C. proc. civ., urmând a se indica şi teza din
acest articol corespunzătoare variantei de revizuire la care s-a oprit partea, iar dacă s-a solicitat şi
suspendarea executării hotărârii atacate, acest temei de drept se întregeşte cu dispoziţiile art. 325 C. proc.
civ.

[9] Probele. Probaţiunea se structurează pe două aspecte: cel legat de formularea în termen a cererii de
revizuire şi cel legat de motivul propriu-zis de revizuire.

Pe primul aspect se poate solicita orice mijloc de probă, deoarece data descoperirii înscrisurilor noi
invocate în revizuire ori, după caz, data Ia care partea a luat cunoştinţă de hotărârea desfiinţată sau
modificată pe care s-a întemeiat hotărârea supusă revizuirii, ca momente ale începerii curgerii termenului
de revizuire, constituie fapte juridice, pentru care legea nu instituie limitări în privinţa mijloacelor de
dovadă.

în ceea ce priveşte aspectul de fond, legat de verificarea motivului de revizuire invocat de parte, acesta
impune necesitatea solicitării ataşării dosarului în care s-a pronunţat hotărârea atacată şi a înscrisurilor noi
invocate în revizuire ori, după caz, a hotărârii desfiinţate sau modificate pe care s-a întemeiat hotărârea
supusă revizuirii şi a celor prin care s-a dispus în mod irevocabil desfiinţarea sau modificarea hotărârii în
discuţie.

[10] Timbrajul. Taxa judiciară de timbru, în cuantum de 91.000 lei (la nivelul anului 2005), şi timbrul
judiciar, în valoare de 1.500 lei, sunt cele prevăzute de art. 3 lit. h) din Legea nr. 146/1997, cu modificările
şi completările ulterioare, respectiv de art. 3 alin. (1) din O.G. nr. 32/1995, cu modificările şi completările
ulterioare.
Dacă se solicită şi suspendarea executării hotărârii atacate, se datorează în plus o taxă judiciară de timbru
de 91.000 lei şi un timbru judiciar de 3.000 lei, conform art. 3 lit. e) din Legea nr. 146/1997, respectiv, art.
3 alin. (1) din O.G. nr. 32/1995.
[11] Instanţa competentă este cea care a pronunţat hotărârea a cărei revizuire se cere [art. 323 alin. (1) C.
proc. civ.]

LegeAZ.net

Powered by TCPDF (www.tcpdf.org)

                                         3 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 5 C. PROC. CIV.