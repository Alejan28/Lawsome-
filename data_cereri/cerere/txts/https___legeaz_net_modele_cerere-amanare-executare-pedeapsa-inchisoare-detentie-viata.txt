Domnule Preşedinte, [1]

Subsemnatul [2]_, condamnat prin hotărârea penală nr. pronunţată la data de_de către instanţa_, vă rog să-
mi admiteţi cererea de amânare a executării pedepsei, pentru următoarele motive_[3], prevăzute de art.
453 C. proc. pen.

Data

Semnătura,

Explicații teoretice

Domnului Preşedinte al [4]_

[ 1 ] Natura juridică. Amânarea executării pedepsei este o instituţie reglementată de art. 453 din Codul de
procedură penală, prin care se dă posibilitatea persoanei condamnate definitiv la o pedeapsă privativă de
libertate să solicite ca hotărârea de condamnare să nu fie pusă în executare imediat, ci mai târziu.

De menţionat că aceste dispoziţii se aplică şi în cazul celui condamnat la executarea pedepsei la locul de
muncă.

[2] Titularul cereri. Cererea de amânare a executării pedepsei cu închisoarea sau a detenţiei pe viaţă poate
fi făcută de procuror, de condamnat, precum şi de către reprezentantul legal, apărătorul sau soţul/soţia
condamnatului.

Menţionăm că, în cazul în care se solicită amânarea executării pedepsei pe motivul prevăzut la art. 453
alin. (1) lit. c) - când, din cauza unor împrejurări speciale, executarea imediată a pedepsei ar avea
consecinţe grave pentru unitatea la care lucrează condamnatul - cererea poate fi făcută şi de către
conducerea unităţii la care lucrează acesta.

[3] Motivele cererii. Pentru amânarea executării pedepsei pot fi invocate numai motivele prevăzute de art.
453 C. proc. pen., respectiv:

a) condamnatul suferă de o boală care îl pune în imposibilitate de a executa pedeapsa, stare constatată pe
bază de acte şi expertiză medico-legală. Pentru a se putea amâna începerea executării pedepsei se impune
efectuarea unei expertize medico-legale care să constate că cel condamnat suferă de o boală gravă care îl
face să nu suporte regimul de detenţie, iar maladia respectivă nu poate fi tratată în reţeaua sanitară a
Direcţiei Generale a Penitenciarelor.

In acest caz, executarea pedepsei se amână până când condamnatul se va găsi în situaţia de a putea executa
pedeapsa;

b) condamnata este gravidă ori are copil mai mic de un an. Şi în această situaţie trebuie să se facă dovada
cu un act medical sau cu certificatul de naştere al copilului.

                                         1 / 2

Model de cerere de amânare a executării pedepsei închisorii sau a detenţiei pe viaţă Amânarea executării pedepsei se poate face până la încetarea cauzei care a generat această situaţie, care
poate fi determinată de naşterea copilului sau de împlinirea vârstei de 1 an a acestuia;

c) executarea imediată a pedepsei, datorită unor împrejurări speciale, ar avea consecinţe grave pentru
condamnat, familie sau unitatea la care lucrează. Această situaţie trebuie dovedită şi, pentru a nu se face un
abuz din partea condamnatului, legiuitorul a prevăzut că se poate cere amânarea o singură dată şi nu mai
mult de 3 luni, chiar dacă condiţiile invocate nu au dispărut în perioada respectivă.

[4] Instanţa competentă. Cererea se adresează instanţei de executare, astfel cum aceasta este definită la art.
418 C. proc. pen.

LegeAZ.net

Powered by TCPDF (www.tcpdf.org)

                                         2 / 2

Model de cerere de amânare a executării pedepsei închisorii sau a detenţiei pe viaţă