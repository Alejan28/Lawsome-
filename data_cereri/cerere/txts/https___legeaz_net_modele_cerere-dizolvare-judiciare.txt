Domnule Preşedinte, [1]

Subsemnatul/subscrisa [2]_domiciliat în_/cu sediul în_, numărul de înmatriculare în registrul comerţului_,
codul unic de înregistrare_şi contul bancar_, în calitate de reclamant, chem în judecată pe S.C. [3]_, cu
sediul în _, numărul de înmatriculare în registrul comerţului_, codul unic de înregistrare_şi contul bancar_,
în calitate de pârâtă, pentru ca prin hotărârea ce o veţi pronunţa să dispuneţi

Dizolvarea societăţii pârâte S.C._

De asemenea, solicit obligarea pârâtei la plata cheltuielilor de judecată.

Motivele acţiunii sunt următoarele:

Motivele de fapt [4]:_

Temeiul de drept [5]: îmi întemeiez acţiunea pe dispoziţiile art. 237 din Legea nr. 31/1990, republicată.

Probe [6]: în dovedirea acţiunii, solicit următoarele probe:_

Anexez: înscrisuri, respectiv:_, chitanţa privind plata taxei

judiciare de timbru în valoare de 366.000 lei, precum şi timbrul judiciar de 3.000 lei. [7]

Semnătura,

Explicații teoretice

Domnului Preşedinte al Tribunalului [8]

[1] Natura juridică. Această acţiune reprezintă un caz de dizolvare judiciară a unei societăţii comerciale,
ce intervine ca o măsură sancţionatorie contra societăţilor neoperaţionale. Acest tip de dizolvare judiciară
se aplică şi grupurilor de interes economic (Legea nr. 161/2003, Titlul V, Secţiunea a 8-a, art. 192), pentru
aceleaşi cazuri prevăzute de art. 237 alin. (1) lit. a)-c) din Legea nr. 31/1990, însă cu particularităţile
prevăzute în legea specială.

[2] Calitate procesuală activă (reclamant) are orice persoană interesată, precum şi Oficiul Naţional al
Registrului Comerţului.

[3] Calitate procesuală pasivă (pârât) are societatea a cărei dizolvare se solicită.

[4] Motivele acţiunii. Se va arăta incidenţa uneia din cauzele expres şi limitativ prevăzute de lege pentru
acest caz de dizolvare-sancţiune, respectiv:

a) societatea nu mai are organe statutare sau acestea nu se mai pot întruni;

                                         1 / 2

Model de cerere de dizolvare judiciară - sancțiune. Acţiuni privind dizolvarea judiciară a... b) societatea nu a depus, în cel mult 6 luni de la expirarea termenelor legale, situaţiile financiare anuale sau
alte acte care, potrivit legii, se depun la oficiul registrului comerţului',

c) societatea şi-a încetat activitatea, nu are sediul social cunoscut ori nu îndeplineşte condiţiile referitoare
la sediul social sau asociaţii au dispărut ori nu au domiciliul cunoscut sau reşedinţa cunoscută. Aceste
dispoziţii nu sunt aplicabile în cazul în care societatea a fost în inactivitate temporară, anunţată organelor
fiscale şi înscrisă în registrul comerţului (menţionăm că durata inactivităţii nu poate depăşi 3 ani);

d) societatea nu şi-a completat capitalul social, în condiţiile legii.

[5] Temeiul de drept îl reprezintă dispoziţiile art. 237 din Legea nr. 31/1990, republicată.

[6] Probe. Ca mijloace probatorii se vor administra, de regulă, înscrisuri, conform art. 46 C. corn., fiind
obligatoriu actul constitutiv al societăţii, relaţii oficiale de la oficiul registrului comerţului privind motivul
dizolvării, precum şi orice alte probe considerate utile cauzei şi admise de legea civilă.

[7] Timbrajul. Taxa judiciară de timbru este de 366.000 lei (la nivelul anului 2005), potrivit art. 6 lit. a)
din Legea nr. 146/1997, cu modificările şi completările ulterioare, iar timbrul judiciar este de 3.000 Iei,
potrivit art. 3 alin. (1) din O.G. nr. 32/1995, cu modificările şi completările ulterioare.

Cererile pentru dizolvarea societăţilor comerciale (şi a grupurilor de interes economic) formulate de
Oficiul Naţional al Registrului Comerţului sunt scutite de taxa judiciară de timbru (art. 172 din Legea nr.
146/1997), în acest caz neaplicându-se nici timbrul judiciar [art. 1 alin. (2) din O.G. nr. 32/1995].

[8] Instanţa competentă:

a) teritorial - este competentă instanţa judecătorească în a cărei rază teritorială se află sediul principal al
societăţii pârâte, potrivit art. 63 din Legea nr. 31/1990, republicată;

b) material - competenţa aparţine tribunalului, conform art. 237 alin. (1) din aceeaşi lege. 

LegeAZ.net

Powered by TCPDF (www.tcpdf.org)

                                         2 / 2

Model de cerere de dizolvare judiciară - sancțiune. Acţiuni privind dizolvarea judiciară a...