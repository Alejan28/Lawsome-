Subsemnatul(a)_, domiciliat(ă) în_, având ca reprezentant legal pe_, domiciliat(ă) în_,

DOMNULE PREŞEDINTE,

Formulez

CERERE DE RIDICARE A INTERDICŢIEI

ce a fost dispusă prin hotărârea nr._, din_, pronunţată de_, constatând că au încetat cauzele care au
determinat-o.

Motivele acţiunii:

În fapt, prin hotărârea citată s-a dispus punerea mea sub interdicţie.

Întrucât au încetat cauzele care au provocat interdicţia, vă rog să pronunţaţi ridicarea ei.

În dovedirea susţinerii mele depun certificatul medico-legal nr._, din_, eliberat de_.

în drept, îmi întemeiez acţiunea pe dispoziţiile art. 151 C.fam. şi art. 35 din Decretul nr. 32/1954.

Vă rog să dispuneţi efectuarea unei expertize psihiatrice şi să-mi încuviinţaţi proba cu martorii_.

Anexez copia hotărârii de punere sub interdicţie şi actul medical enunţat.

Data depunerii__

Semnătura_

DOMNULUI PREŞEDINTE AL JUDECĂTORIEI_

Explicaţii teoretice

RIDICAREA INTERDICŢIEI

CONCEPT ŞI REGLEMENTARE

TEMEIUL JURIDIC îl constituie dispoziţiile art. 151 C. fam şi art. 35 din Decretul nr. 32/1954

Dacă au încetat cauzele care au determinat punerea sub interdicţie, competenţa să se pronunţe şi asupra
ridicării ei o are tot instanţa judecătorească. Sesizarea instanţei se poate face de cel pus sub interdicţie, de
către tutore, precum şi de către persoanele fizice sau juridice prevăzute de art. 115 C. fam., adică
persoanele care au dreptul să ceară punerea sub interdicţie.

Dacă cererea este făcută de către cel interzis, citarea tutorelui, ca reprezentant legal, este obligatorie,

                                         1 / 2

Model de cerere de ridicare a interdicţiei pentru că el are dreptul să se opună la ridicarea interdicţiei dacă consideră că interzisul nu s-a însănătoşit şi
că mai are nevoie de ocrotire.

Judecata cererii de ridicare a interdicţiei se face cu respectarea aceleaşi proceduri ca şi pronunţarea ei (art.
35 din Decretul nr. 32/1954), ceea ce înseamnă că sunt obligatorii concluziile procurorului şi tot
obligatorie este efectuarea unei expertize psihiatrice, care să concluzioneze dacă interzisul s-a însănătoşit
sau nu. De asemenea, ascultarea interzisului este obligatorie, cât şi administrarea altor probe în vederea
pronunţării unei hotărâri legale şi temeinice.

Hotărârea de ridicare a interdicţiei este opozabilă terţilor din momentul când hotărârea a fost transcrisă în
registrul citat, afară numai dacă nu au luat cunoştinţă de ridicarea ei pe alte căi.

Hotărârea de ridicare a interdicţiei îşi produce efectele la data când a rămas definitivă (art. 151 alin. 3 teza
I C. fam.).

In baza hotărârii de ridicare a interdicţiei, rămasă definitivă şi transcrisă, interzisul îşi recapătă capacitatea
de exerciţiu potrivi vârstei. Dacă este major, redevine deplin capabil; iar minorii care au împlinit 14 ani
recapătă capacitatea de exerciţiu restrânsă. Dacă este sub 14 ani, minorul va fi supus ocrotirii părinteşti,
sau tutelei.

LegeAZ.net

Powered by TCPDF (www.tcpdf.org)

                                         2 / 2

Model de cerere de ridicare a interdicţiei