Domnule Preşedinte, [1]

Subsemnatul/subscrisa [2]_domiciliat în_/cu sediul în_, numărul de înmatriculare în registrul comerţului_,
codul unic de înregistrare_şi contul bancar_, în calitate de reclamant, chem în judecată pe S.C. [3]_, cu
sediul în _, numărul de înmatriculare în registrul comerţului_, codul unic de înregistrare_şi contul bancar_,
în calitate de pârâtă, pentru ca prin hotărârea ce o veţi pronunţa să constataţi

Dizolvarea societăţii pârâte S.C._

De asemenea, solicit obligarea pârâtei la plata cheltuielilor de judecată.

Motivele acţiunii sunt următoarele:

Motivele de fapt [4]:_

Temeiul de drept [5]: îmi întemeiez acţiunea pe dispoziţiile art. 227 alin. (1) lit. a) din Legea nr. 31/1990,
republicată.

Probe [6]: în dovedire, solicit următoarele probe:_

Anexez: înscrisuri, respectiv_, chitanţa privind plata taxei

judiciare de timbru în valoare de 366.000 lei, precum şi timbrul judiciar de 3.000 lei. [7]

Semnătura,

Explicații teoretice

Domnului Preşedinte al Tribunalului [8]

[1] Natura juridică. Acţiune în constatarea dizolvării de drept a societăţii pentru expirarea duratei acesteia
este un caz general de dizolvare, aplicabil oricărei forme de societate. De asemenea, acest caz de dizolvare
de drept se aplică şi grupurilor de interes economic [Legea nr. 161/2003, Secţiunea a 8-a, art. 184 alin. (1)
lit. a)].

[2] Calitate procesuală activă (reclamant) are orice persoană interesată, precum asociaţii sau creditorii
sociali.

[3] Calitate procesuală pasivă (pârât) are societatea a cărei dizolvare se solicită.

[4] Motivele de fapt. Se va arăta că durata stabilită pentru funcţionarea societăţii a expirat, precum şi
faptul că, deşi au fost consultaţi asociaţii cu privire la eventuala prelungire a acesteia, în condiţiile art. 227
alin. (2) din lege şi înainte de expirarea duratei stabilite, nu s-a decis prelungirea duratei societăţii.

[5] Temeiul de drept îl reprezintă dispoziţiile art. 227 alin. (1) lit. a) din Legea nr. 31/1990, republicată,

                                         1 / 2

Model de cerere de constatare a dizolvării de drept a societăţii. Acţiuni privind dizolvarea... raportat la art. 111 C. proc. civ.

[6] Probe. Se vor administra, de regulă, înscrisuri, conform art. 46 C. corn., respectiv actul constitutiv al
societăţii, certificatul de înregistrare a societăţii, dovada consultării asociaţilor potrivit art. 227 alin. (2) din
lege, precum şi orice alte probe socotite utile, ca, de exemplu, interogatoriul asociaţilor pe aspectul
prelungirii duratei societăţii.

[7] Timbrajul. Taxa judiciară de timbru este de 366.000 lei (la nivelul anului 2005), potrivit art. 6 lit. a)
din Legea nr. 146/1997, cu modificările şi completările ulterioare, iar timbrul judiciar este de 3.000 lei,
conform art. 3 alin. (1) din O.G. nr. 32/1995, cu modificările şi completările ulterioare.

[8] Instanţa competentă:

a) teritorial - este competentă instanţa judecătorească în a cărei rază teritorială se află sediul principal al
societăţii, conform art. 63 din Legea nr. 31/1990, republicată;

b) material - competenţa aparţine tribunalului [art. 227 alin. (2) din Legea nr. 31/1990, republicată,
raportat la art. 2 pct. 1 lit. a) C. proc. civ.].

LegeAZ.net

Powered by TCPDF (www.tcpdf.org)

                                         2 / 2

Model de cerere de constatare a dizolvării de drept a societăţii. Acţiuni privind dizolvarea...