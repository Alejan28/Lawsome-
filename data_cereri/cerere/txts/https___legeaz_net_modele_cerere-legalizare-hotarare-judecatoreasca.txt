CERERE DE LEGALIZARE A COPIEI UNEI HOTĂRÂRI JUDECĂTOREŞTI

Domnule Preşedinte,

Subsemnatul [1]_, în calitate de_(reclamant sau, după caz, pârât, intervenient, apelant, recurent,
contestator, revizuient, intimat etc.) în dosarul nr. / al acestei instanţe, finalizat cu pronunţarea sentinţei
civile nr. rămasă definitivă

şi irevocabilă prin respingerea apelului şi recursului, conform deciziilor civile nr. / şi nr. /___, pronunţate
de Curtea de Apel _, respectiv de înalta Curte de Casaţie şi Justiţie (sau, după caz, prin neexercitarea căilor
de atac), vă rog să-mi aprobaţi

Legalizarea copiei acestei sentinţe

în_ exemplare, cu menţiunea că este definitivă şi irevocabilă. [2]

Anexez alăturat copia sentinţei de legalizat, chitanţa de plată a taxei judiciare de timbru de_lei şi timbrul
judiciar de_lei. [3]

Semnătura,

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [4] _

Explicații

[1] Titularul cererii. Titularul cererii poate fi oricare dintre părţile din hotărârea ce se cere a fi legalizată.

[2] Obiectul cererii îl constituie hotărârile judecătoreşti, care pot fi sau nu definitive sau irevocabile,
legalizarea putând fi, după caz, legalizare simplă sau cu menţiunea „definitivă” , „irevocabilă” sau
„definitivă şi irevocabilă”.

Partea trebuie să indice numărul de exemplare de pe hotărâre ce se doresc a fi legalizate, care nu este
limitat prin nici o dispoziţie a legii.

[3] Timbrajul. Taxa judiciară de timbru este de 19.000 lei (la nivelul anului 2005), iar timbrul judiciar este
de 1.500 de lei, fiind prevăzute de art. 3 lit. t) din Legea nr. 146/1997, cu modificările şi completările
ulterioare, respectiv de art. 4 alin. (1) din O.G. nr. 32/1995, cu modificările şi completările ulterioare, şi se
datorează în acest cuantum pentru fiecare dintre copiile legalizate solicitate.

De menţionat că, în conformitate cu dispoziţiile art. 17 alin. (1) din Normele metodologice de aplicare a
Legii nr. 146/1997, aprobate prin Ordinul nr.760/C/1999, cererile pentru eliberarea de către instanţele
judecătoreşti de copii de pe hotărârile judecătoreşti, cu menţiunea că sunt definitive şi irevocabile, prin
care se stabilesc calitatea de moştenitor, masa succesorală, cotele şi bunurile ce revin fiecărui moştenitor,
dacă nu s-a plătit taxa de timbru pentru efectuarea procedurii succesorale notariale, se taxează potrivit
Capitolului I pct. 20 din anexa la Ordonanţa Guvernului nr. 12/1998 privind taxele de timbru pentru

                                         1 / 2

Model de cerere de legalizare a copiei unei hotărâri judecătorești activitatea notarială, cu modificările şi completările ulterioare, iar în conformitate cu dispoziţiile alin. (2)
din acelaşi articol, după plata taxelor succesorale eliberarea de noi copii de pe hotărârile judecătoreşti
prevăzute la alin. (1) se taxează cu 5.000 lei.

[4] Instanţa competentă este cea care a pronunţat hotărârea ce se cere a fi legalizată sau cea la care se află
dosarul în care s-a pronunţat această hotărâre. Ambele instanţe sunt deopotrivă competente, având în
vedere că legalizarea se face după originalul hotărârii, din care unul se află în dosarul în care hotărârea a
fost pronunţată, iar cel de-al doilea la mapa de hotărâri a instanţei care a pronunţat-o.

LegeAZ.net

Powered by TCPDF (www.tcpdf.org)

                                         2 / 2

Model de cerere de legalizare a copiei unei hotărâri judecătorești