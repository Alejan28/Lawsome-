Contact
(0)
Autentificare
Ajutor public
Ce este ajutorul public judiciar?
Model Cerere ajutor public judiciar  plată onorariu avocat/expert/traducător/interpret/executor
Model Cerere ajutor public judiciar scutire/reducere și/sau eşalonare sau amânare de la plata taxelor judiciare
Model Cerere de reexaminare admitere în parte/respingere ajutor public judiciar
Model Declarație pe proprie răspundere privind ajutorul public judiciar
Ordonanţa de urgenţă a Guvernului nr. 51/2008 privind ajutorul public judiciar în materie civilă
Modele Cereri
Model Cerere de chemare în judecată
Model Întâmpinare la cererea de chemare în judecată
Model Cerere reconvențională
Mai multe
Instanțe
Legislație
Codul civil
Codul de procedură civilă
Codul penal
Codul de procedură penală
Mai Multe
Forum
Taxe de timbru
Ce sunt taxele judiciare de timbru?
Calculator taxă judiciară de timbru
Ordonanța de urgență a Guvernului nr. 80/ 26 iunie 2013 privind taxele judiciare de timbru, Actualizată
Caut avocat
Caut avocat
Model cerere modificare regim matrimonial
01.03.2025
Judecătoria ...ꜜ⁾
(numele instanței - vezi
aici
harta instanțelor)
ꜜ⁾ Potrivit dispozițiilor art.94 pct.1 lit.a din
Codul
de procedură civilă, judecătoriile judecă, în primă instanţă, următoarele cereri al căror obiect este evaluabil sau, după caz, neevaluabil în bani: „ a)
cererile date de
Codul
civil în competenţa instanţei de tutelă şi de familie, în afară de cazurile în care prin lege se prevede în mod expres altfel”.
De asemenea, conform prevederilor art. 107 din
Codul
de procedură civilă:
1.  Cererea de chemare în judecată se introduce la instanţa în a cărei circumscripţie domiciliază sau îşi are sediul pârâtul, dacă legea nu prevede altfel.
2.  Instanţa rămâne competentă să judece procesul chiar dacă, ulterior sesizării, pârâtul îşi schimbă domiciliul sau sediul.
Domnule Preşedinte,
Subsemnatulꜜ⁾
(nume ..., prenume ...)
, cu domiciliul în ..., având codul numeric personal ..., personal/reprezentat prin reprezentant legalꜜꜜ⁾
(nume ..., prenume ...)
ꜜ⁾ Poate avea calitatea de reclamant unul dintre soți, cu precizarea ca durata căsniciei trebuie să fie de minim un an.
ꜜꜜ⁾ Conform art. 151 din
Codul
de procedură civilă :
(1) Când cererea este făcută prin mandatar, se va alătura procura în original sau în copie legalizată.
(2) Avocatul şi consilierul juridic vor depune împuternicirea lor, potrivit legii.
(3) Reprezentantul legal va alătura o copie legalizată de pe înscrisul doveditor al calităţii sale.
(4) Reprezentanţii persoanelor juridice de drept privat vor depune, în copie, un extras din registrul public în care este menţionată împuternicirea lor.
(5) Organul de conducere sau, după caz, reprezentantul desemnat al unei asociaţii, societăţi ori alte entităţi fără personalitate juridică, înfiinţată potrivit legii, va anexa, în copie legalizată, extrasul din actul care atestă dreptul său de reprezentare în justiţie.
în contradictoriu cu pârâtul
(nume ....., prenume .....)
, cu domiciliul în ....., având codul numeric personal ....., formulez prezenta
CERERE DE CHEMARE ÎN JUDECATĂ
prin care solicit instanţei ca prin hotărârea ce o va pronunţa să dispună:
1. modificarea regimului matrimonial al comunităţii legaleꜜ⁾ / convenţionale de bunuri, existent între mine şi pârât, urmând a se pronunţa separaţia de bunuri şi lichidarea comunităţii prin partaj, ca urmare a încheierii de către pârât a unor acte care pun în pericol interesele patrimoniale ale familiei.
ꜜ⁾ Regimul comunităţii legale de bunuri este aplicabil în cazul căsătoriilor încheiate atât anterior, cât şi după intrarea în vigoare a Codului civil, la data de 1.10.2011, dacă soţii nu au încheiat o convenţie matrimonială prin care să aleagă un alt regim matrimonial. O astfel de convenţie este valabilă numai dacă a fost încheiată ulterior datei menţionate, fostul Cod al familiei sancţionând cu nulitatea absolută orice convenţie prin care se aducea atingere regimului comunităţii legale.
Regimul comunităţii convenţionale de bunuri poate fi instituit prin încheierea de către soţi a unei convenţii matrimoniale, în limitele prevăzute de art. 367 C. civ., care prevede că, în cazul în care se adoptă comunitatea convenţională, convenţia matrimonială se poate referi la unul sau mai multe dintre următoarele aspecte:
- includerea în comunitate, în tot ori în parte, a bunurilor dobândite sau a datoriilor proprii născute înainte ori după încheierea căsătoriei, cu excepţia bunurilor prevăzute la art. 340 lit. b) şi c);
- restrângerea comunităţii la bunurile sau datoriile anume determinate în convenţia matrimonială, indiferent dacă sunt dobândite ori, după caz, născute înainte sau în timpul căsătoriei, cu excepţia obligaţiilor prevăzute la art. 351 lit. c);
- obligativitatea acordului ambilor soţi pentru încheierea anumitor acte de administrare; în acest caz, dacă unul dintre soţi se află în imposibilitate de a-şi exprima voinţa sau se opune în mod abuziv, celălalt soţ poate să încheie singur actul, însă numai cu încuviinţarea prealabilă a instanţei de tutelă;
- includerea clauzei de preciput (convenția prin care se stabilește ca soțul supraviețuitor să preia fără plată, înainte de partajul moștenirii, unul sau mai multe dintre bunurile comune, deținute în devălmășie sau în coproprietate). Clauza de preciput poate fi stipulată în beneficiul fiecăruia dintre soți sau numai în favoarea unuia dintre ei.; executarea clauzei de preciput se face în natură sau, dacă acest lucru nu este posibil, prin echivalent, din valoarea activului net al comunităţii;
- modalităţi privind lichidarea comunităţii convenţionale.
În consecinţă, solicit:
1. să se constate că în timpul căsătoriei încheiate cu pârâtul la data de ..... şi desfăcută la data de ....., prin sentinţa civilă nr. ...., căsătorie în care s-a aplicat regimul matrimonial al comunităţii legale/
(după caz)
convenţionale (conform convenţiei matrimoniale nr. ....), am dobândit următoarele bunuri comune ....., în valoareꜜ⁾ de ...., respectivele bunuri aflându-se în prezent la ....., în detenţia sau administrarea numitului.....;
ꜜ⁾ Se indică valoarea estimată a fiecărui bun în parte şi valoarea masei totale a bunurilor comune.
2.
(dacă este cazul)
să se constate că în timpul căsătoriei am contractat următoarele datorii comuneꜜ⁾ .....;
ꜜ⁾ Spre exemplu, în cazul creditelor bancare se va indica valoarea fiecărui contract de credit în parte, valoarea creditului, suma rămasă de achitat.
3. să se constate că la dobândirea bunurilor comune am avut cote de contribuţie egale/
(după caz)
că subsemnatul am avut o cotă de contribuţie de .... % la dobândirea bunurilor comune sus/menţionateꜜ⁾;
ꜜ⁾ În principiu, cota de contribuţie a fiecărui soţ se stabileşte global, în raport cu întreaga masă a bunurilor comune, iar nu în raport cu fiecare bun în parte.
4. să se dispună partajul bunurilor comune, prin atribuirea către subsemnatul, în natură, a următoarelor bunuri ....., în valoare de ..... şi către pârât a următoarelor bunuri ....., în valoare de .....;
5.
(dacă este cazul)
să se dispună împărţirea datoriilor comune, prin obligarea subsemnatului la suportarea următoarelor datorii ..... şi a pârâtului la suportarea următoarelor datorii ..... /
(după caz)
să fie obligat pârâtul la plata unei cote de ..... din ratele lunare/ la plata unei sume globale de ....., corespunzătoare părţii care îi revineꜜ⁾.
ꜜ⁾  În cazul în care într-un contract de credit figurează ca debitori ambii soţi, în urma partajului nu se poate aduce atingere, în principiu, prevederilor contractului, în relaţia cu banca ambii soţi rămânând în continuare obligaţi la restituirea creditului. Preluarea întregii datorii numai de către unul dintre soţi şi liberarea celuilalt de obligaţiile stabilite în raport cu unitatea bancară poate avea loc numai în ipoteza în care unitatea bancară este de acord cu aceasta/ este chemată în judecată în calitate de pârât în procesul de partaj şi se dovedeşte că soţul care urmează să preia creditul îndeplineşte singur toate condiţiile de bonitate necesare. Chiar şi în această ultimă ipoteză, refuzul unităţii bancare de a accepta preluarea întregului credit de către unul dintre soţi trebuie să apară ca abuziv pentru a se justifica intervenţia instanţei, contractul de credit producând efecte depline între părţile contractante.
6. să se compenseze valoarea inegală a celor două loturi prin obligarea părţii al cărei lot are o valoare mai mare la plata unei sulte compensatorii către celălalt soţ.
În fapt
, arăt căꜜ⁾.....
ꜜ⁾ Precizați aspectele ce justifică cererea dumneavoastră, precum:
1. data încheierii căsătoriei
2.  indicarea convenţiei matrimoniale încheiate de către soţi(dacă este aplicabil regimul comunităţii convenţionale)
3. bunurile comune aflate în proprietatea soţilor, precum şi cele dobândite în timpul căsătoriei şi care constituie totuşi bunuri proprii ale uneia dintre părţi
4.  descrierea şi valoarea acestora
5. locul în care se află bunurile
6. indicarea actelor încheiate de către pârât şi motivele pentru care apreciați  că acestea pun în pericol interesele patrimoniale ale familiei.
Totodată, dat fiind că instanţa, dacă va admite cererea, va proceda la lichidarea comunităţii de bunuri, se vor indica cotele de contribuţie ale soţilor la dobândirea bunurilor comune (numai în cazul în care reclamantul solicită o cotă superioară celei de 50%, prezumată de către lege), precum şi modalitatea propusă pentru partajarea în natură a acestora.
A se vedea şi dispoziţiile art. 980 din
Codul
de procedură civilă (vezi
aici
), precum şi aspectele indicate în formularul aferent cererii de partaj a bunurilor comune.
În drept, ne îmi cererea pe dispoziţiile art. 369 și următoarele din
Codul
civil raportat la art. 357-358 din
Codul
civil şi art. 980 şi următoarele din
Codul
de procedură civilă.
În dovedire, solicităm încuviinţarea probei cu înscrisuri/ probei testimoniale/ probei cu interogatoriul pârâtuluiꜜ⁾/ probei cu expertiză tehnică judiciară ꜜꜜ⁾....
ꜜ⁾ Puteți solicita încuviințarea oricăreia dintre aceste probe sau chiar încuviințarea tuturor celor patru variante.
ꜜꜜ⁾ Proba cu expertiza tehnică judiciară se solicită în cazul în care doriți să efectuați și partajul bunurilor.
În cadrul probei cu înscrisuri, depun următoarele înscrisuri ....., în copii certificate pentru conformitate cu originalul.ꜜ⁾
ꜜ⁾ Enumerați înscrisurile depuse (de exemplu: certificatul de căsătorie nr..., contracte de vânzare cumpare/ donație/ credit ,  chitanțe etc.)
Pe fiecare înscris pe care îl anexați prezentei cereri scrieți, în josul paginii sau unde se poate și este vizibil, pe fiecare pagină, mențiunea „Conform cu originalul” și semnați lângă această mențiune. Acesta este modul în care certificați pentru conformitate cu originalul înscrisurile pe care doriți să le depuneți o dată cu cererea.
În cadrul probei cu testimoniale, solicităm citarea în calitate de martori a numiţilor
(nume ..., prenume ...)
....., cu domiciliul în ...
(adresa completă a martorilor : localitate, str., nr., bloc, scară, etaj, nr. ap.)
, pentru dovedirea celor expuse mai sus. De exemplu, faptul că pârâtul a încheiat acte care pun în pericol interesele patrimoniale ale familiei, poziţia pârâtului faţă de cererea de separaţie de bunuri, recunoaşterea de către acesta a unei cote superioare de contribuţie a reclamantului la dobândirea bunurilor comune etc.
În cadrul probei cu interogatoriu, solicit citarea pârâtului, sub sancţiunea aplicării dispoziţiilor art. 358
Codul
de procedură civilă
(în cazul în care pârâtul refuză să răspundă la interogatoriu sau nu se înfăţişează, instanţa poate socoti aceste împrejurări ca o mărturisire deplină ori numai ca un început de dovadă în folosul aceluia care a propus interogatoriul)
, pentru dovedirea următoarelor aspecte...
ꜜ⁾
ꜜ⁾ Menţionați faptele pe care doriți să le probați cu interogatoriul. De exemplu: pârâtul a încheiat acte care pun în pericol interesele patrimoniale ale familiei, poziţia pârâtului faţă de cererea de separaţie de bunuri, recunoaşterea de către acesta a unei cote superioare de contribuţie a reclamantului la dobândirea bunurilor comune etc.
Mai întâi solicitați prin cererea de chemare în judecată să vi se admită acest tip de probă și apoi, dacă completul de judecată (judecătorul) vă încuviinţează o asemenea probă, depuneți la termenul de judecată următor interogatoriul scris. Mai exact, la data stabilită pentru termenul de judecată, grefierul va striga dosarul în care dumneavoastră sunteți parte și vă veți ridicați în picioare pentru a vă confirma prezența în sală, iar completul de judecată (judecătorul) vă va cere să depuneți pe loc interogatoriul. Este recomandat să nu depuneți interogatoriul la dosar înainte de termenul de jucată pentru ca partea adversă să nu vadă întrebările și să aibă răspunsurile deja pregătite.
Astfel, dacă completul de judecată vă încuviinţează o asemenea probă trebuie să formulaţi în scris toate întrebările pe care doriţi să le puneţi, lăsând spaţiu pentru consemnarea răspunsurilor (de obicei se împarte coala A4 în două coloane, pe prima coloană fiind enumerate întrebările, iar pe cea de a doua se lasă spațiu pentru a se completa răspusurile de către judecător în funcție de spusele părții adverse). De exemplu: 1. Recunoașteți că ...? 2. Este adevărat că în data de...?  etc. (click
aici
pentru model)
În cadrul probei cu expertiză în specialitatea ....., solicităm încuviinţarea următoarelor obiective .....ꜜ⁾
ꜜ⁾ Alegeți specialitatea în conformitate cu clasificarea prevăzută în
Ordinul
Ministerului justiției nr.199/C/2010 pentru aprobarea Nomenclatorului specializărilor expertizei tehnice judiciare (de exemplu: evaluări proprietății imobiliare, evaluări bunuri mobile, contabilitate etc.).
Precizați obiectivele evaluării (de exemplu: stabilirea valorii reale și actuale a casei/apartamentului, terenului, mașinii etc., precum și stablirea loturilor ce i-ar reveni fiecăruia dintre soți, stabilirea faptului că unul dintre soți a avut o contribuție mai mare la veniturile familiei).
Anexez prezentei cereri de chemare dovada achitării taxei judiciare de timbru în cuantum deꜜ⁾ ...
ꜜ⁾ Taxa de timbru se va calcula în conformitate cu dispoziţiile O.U.G. nr. 80/2013 (vezi
aici
), taxa de timbru pentru modificarea regimului matrimonial este în prezent de 20 de lei, potrivit art.15 lit.f,  la care se adaugă taxa de timbru datorată pentru lichidarea regimului matrimonial de comunitate, calculată procentual la valoarea bunurilor comune, potrivit art. 5 din O.U.G. nr. 80/2013.
Conform art. 5 din O.U.G. nr. 80/2013
(1) Cererile în materia partajului judiciar se taxează astfel:
a) stabilirea bunurilor supuse împărțelii - 3% din valoarea acestora;
b) stabilirea calității de coproprietar și stabilirea cotei-părți ce se cuvine fiecărui coproprietar - 50 lei pentru fiecare coproprietar;
c) creanțe pe care coproprietarii le au unii față de alții, născute din starea de proprietate comună - 3% din valoarea creanțelor a căror recunoaștere se solicită;
d) cererea de raport - 3% din valoarea bunurilor a căror raportare se solicită;
e) cererea de reducțiune a liberalităților excesive - 3% din valoarea părții de rezervă supusă reîntregirii prin reducțiunea liberalităților;
f) cererea de partaj propriu-zis, indiferent de modalitatea de realizare a acestuia - 3% din valoarea masei partajabile.
(2) Dacă cererile în materia partajului judiciar prevăzute de alin. (1) se formulează în cadrul aceleiași acțiuni, aceasta se taxează cu o singură taxă de 5% din valoarea masei partajabile.
Solicit judecarea cauzei, în lipsăꜜ⁾  în conformitate cu art. 411 alin. (1) pct. 2 din
Codul
de procedură civilă
ꜜ⁾ Menţiunea este facultativă, însă este extrem de importantă, întrucat în lipsa acesteia și neprezentarea la termen, conduce la suspendarea cauzei. Se va indica numai dacă reclamantul nu doreşte să se prezinte la fiecare termen de judecată.
În conformitate cu art. 453 din
Codul
de procedură civilă solicit instanţei să oblige pârâtul/pârâţii la plata cheltuielilor de judecatăꜜ⁾ ocazionate de acest proces.
ꜜ⁾ Cheltuielile de judecată constau în taxele judiciare de timbru, onorariile avocaţilor/ experţilor/ specialiştilor/ sumele cuvenite martorilor/cheltuielile de transport/cheltuielile de cazare şi orice alte cheltuieli necesare pentru buna desfăşurare a procesului.
În conformitate cu art. 453 din
Codul
de procedură civilă, solicit instanţei să oblige pârâtul la plata cheltuielilor de judecată ocazionate de acest procesꜜ⁾ .
ꜜ⁾ Mențiunea este opțională. De exemplu, pot exista cheltuieli reprezentând onorariile avocaţilor/ experților/ sumele cuvenite martorilor pentru cheltuielile de transport, cazare sau masă etc.
Depun prezenta cerere de chemare în judecată, în două exemplare.ꜜ⁾
ꜜ⁾ Conform art.149 alin. 1 din Codul de procedură civilă „Când cererea urmează a fi comunicată, ea se va face în atâtea exemplare câte sunt necesare pentru comunicare, în afară de cazurile în care părţile au un reprezentant comun sau partea figurează în mai multe calităţi juridice, când se va face într-un singur exemplar. În toate cazurile este necesar şi un exemplar pentru instanţă.” ( de exemplu, dacă există un singur pârât, cererea va fi întocmită în 3 exemplare, unul pentru pârât, unul pentru instanță și unul îl păstrați dumneavoastră, pentru că pe acest din urmă exemplar vă va pune lucrătorul de la registratura instanței o ștampilă cu numărul de înregistrare al cererii).
Fiecare exemplar al cererii de chemare în judecată va fi însoțit de copiile certificate după înscrisurile la care ați făcut referire mai sus.
Dacă nu doriți să vă deplasați la sediul instanței pentru a depune cererea, aceasta din urmă poate fi transmisă:
prin reprezentant convențional (persoană pe care ați împuternicit-o prin procură / împuternicire să vă reprezinte/să depună cererea pentru dvs.);
prin poştă, cu confirmare de primire și, în mod ideal, cu conținut declarat sau prin curier;
prin fax sau prin poşta electronică ( cererea se înregistrează şi primeşte dată certă prin aplicarea de către lucrătorul de la registratura instanței a ştampilei de intrare).
Anexez prezentei cereri de chemare în judecată procura în original/ împuternicirea avocaţialăꜜ⁾.
ꜜ⁾Dacă cererea se face prin mandatar/ avocat se anexează în plus și procura în original/copie legalizată/împuternicirea avocaţială.
Data                                                                   Semnătura
ꜜ⁾
ꜜ⁾ Semnătura de pe cerere trebuie să fie olografă (scrisă de mână). Atenție: chiar dacă trimiteți cererea semnată prin email, instanța vă poate pune în vedere prin citație să depuneți cererea în original semnată olograf (dacă nu doriți să vă prezentați la registratura instanței pentru a o depune, o puteți trimite prin poștă și se va atașa la dosar în momentul primirii), iar în cazul în care nu vă conformați acestei solicitări, se va anula cererea pentru lipsa semnăturii.
Domnului Preşedinte al Judecătoriei .....
Descarcă gratuit acest model apăsând butonul „ Descarcă”.
Pentru mai multe detalii privind căsătoria, vezi
aici
.
Descarcă
Conform Constituției României, orice persoană se poate adresa justiţiei pentru apărarea drepturilor, a libertăţilor şi a intereselor sale legitime.
Mai multe despre noi
Linkuri utile
Despre noi
Protecția consumatorilor - A.N.P.C.
Contactați-ne
Str. Carol I, nr.1, 240178, Ramnicu Valcea, Valcea, Romania
Telefon: +4 0771 023 552
E-Mail: contact@singur-in-instanta.ro
Nr. ord.registru com./an J38/349/2019
C.I.F 40707583
Copyrights © 2025 All Rights Reserved by
sbmweb.ro.
Termeni și Condiții
Sitemap