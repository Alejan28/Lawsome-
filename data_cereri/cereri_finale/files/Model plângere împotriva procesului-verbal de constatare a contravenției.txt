Contact
(0)
Autentificare
Ajutor public
Ce este ajutorul public judiciar?
Model Cerere ajutor public judiciar  plată onorariu avocat/expert/traducător/interpret/executor
Model Cerere ajutor public judiciar scutire/reducere și/sau eşalonare sau amânare de la plata taxelor judiciare
Model Cerere de reexaminare admitere în parte/respingere ajutor public judiciar
Model Declarație pe proprie răspundere privind ajutorul public judiciar
Ordonanţa de urgenţă a Guvernului nr. 51/2008 privind ajutorul public judiciar în materie civilă
Modele Cereri
Model Cerere de chemare în judecată
Model Întâmpinare la cererea de chemare în judecată
Model Cerere reconvențională
Mai multe
Instanțe
Legislație
Codul civil
Codul de procedură civilă
Codul penal
Codul de procedură penală
Mai Multe
Forum
Taxe de timbru
Ce sunt taxele judiciare de timbru?
Calculator taxă judiciară de timbru
Ordonanța de urgență a Guvernului nr. 80/ 26 iunie 2013 privind taxele judiciare de timbru, Actualizată
Caut avocat
Caut avocat
Model plângere împotriva procesului-verbal de constatare a contravenției
01.08.2022
Judecătoria…ꜜ⁾
(numele instanței - vezi
aici
harta instanțelor)
ꜜ⁾Conform art.118 alin.(1) din
Ordonanţa
de urgenţă a Guvernului nr 195/ 12 decembrie 2002 privind circulaţia pe drumurile publice (vezi
aici
), împotriva procesului-verbal de constatare şi sancţionare a contravenţiei se poate depune plângere, în termen de 15 zile de la comunicare, la judecătoria în a cărei rază de competenţă a fost constatată fapta.
Domnule Preşedinte,
Subsemnatulꜜ⁾
(nume, prenume)
......................., cu domiciliul în ........................., având codul numeric personal .........................,
(dacă cererea se depune prin mandatar, reprezentant legal sau avocat, se precizează în plus „ prin ...................... nume, prenume”)
, formulez
ꜜ⁾ Poate avea calitatea de reclamant persoana care a săvârșit contravenția.
sau
Subscrisa
(denumirea .....)
, prin reprezentant ꜜ⁾
(nume ....., prenume .....)
/ prin consilier juridic (nume ....., prenume .....), cu sediul profesional în ....., formulăm
ꜜ⁾Conform art. 151 din
Codul
de procedură civilă (vezi
aici
):
(1) Când cererea este făcută prin mandatar, se va alătura procura în original sau în copie legalizată.
(2) Avocatul şi consilierul juridic vor depune împuternicirea lor, potrivit legii.
(3) Reprezentantul legal va alătura o copie legalizată de pe înscrisul doveditor al calităţii sale.
(4) Reprezentanţii persoanelor juridice de drept privat vor depune, în copie, un extras din registrul public în care este menţionată împuternicirea lor.
(5) Organul de conducere sau, după caz, reprezentantul desemnat al unei asociaţii, societăţi ori alte entităţi fără personalitate juridică, înfiinţată potrivit legii, va anexa, în copie legalizată, extrasul din actul care atestă dreptul său de reprezentare în justiţie.
în contradictoriu cu pârâtulꜜ⁾
(denumirea)
…., cu sediul profesional în ....., formulez
ꜜ⁾ Precizați cine a emis procesul-verbal de constatare şi sancţionare a contravenţiei ( I.P.J…..).
PLÂNGERE CONTRAVENȚIONALĂ
împotriva procesului-verbal de constatare şi sancţionare a contravenţiei seria… nr…. , emis în data de …. de către Inspectoratul de Poliție
(denumire)
….., solicitandu-vă ca prin hotărârea pe care o veți pronunța să dispuneți:
- înlocuirea sancțiunii amenzii aplicate cu sancțiunea avertismentului, respectiv restituirea amenzii achitate;
sau
- anularea procesului-verbal seria ……… nr. …………….. şi, pe cale de consecinţă:
înlăturarea sancţiunii principale a amenzii în cuantum de …… lei și restituirea amenzii achitate;
înlăturarea sancţiunii complementare ….
(se va indica măsura complementară, de exemplu: aplicarea punctelor de penalizare, suspendarea exercitării dreptului de a conduce, confiscarea bunurilor destinate, folosite sau rezultate din contravenţii etc.)
În fapt
, arăt că în data de…, ora…, în timp de conduceam autovehiculul cu nr…. am fost oprit de un echipaj de poliție..... în localitatea/zona….și am sancționat pentru faptul că …. În realitate …ꜜ⁾
ꜜ⁾ Se va prezenta situaţia de fapt, cu indicarea aspectelor esenţiale pentru soluţionarea cauzei, în raport de obiectul plângerii, respectiv se va arăta că faptele arătate în procesul-verbal nu corespund realităţii. De exemplu:
în ceea ce privește înlocuirea sancțiunii amenzii cu cea a avertismentului, puteți preciza faptul că vă recunoașteți fapta precizată în procesul-verbal, însă în raport cu natura și gravitatea abaterii comise, sancțiunea avertismentului este proporțională cu gradul de pericol social al faptei săvârșite, ținându-se seama de împrejurările/modul în care a fost săvârșită fapta, fiind suficientă pentru a atinge scopul de prevenție și reeducare în cazul unor abateri minore. De asemenea, puteți preciza faptul că prin săvârșirea contravenției nu au fost puși în pericol/vătămați ceilalți participanți la trafic, respectiv faptul că ați conștientizat pericolul social al abaterii săvârșite. Mai mult, dacă nu ați mai fost sancționat contravențional în trecut pentru aceeași faptă (conform cazierului judiciar), acest aspect este în avantajul dumneavoastră. Sancțiunile juridice nu reprezintă mijloace de răzbunare a societății față de contravenient, ci de prevenire a săvârșirii faptelor ilicite și de educare a persoanelor vinovate. În consecință, în cazul faptelor cu un grad scăzut de pericol social, scopul sancțiunilor contravenționale se poate realiza și prin aplicarea unei măsuri de atenționare a contravenientului, fără aplicarea amenzii contravenționale, ca sancțiune corelată unor contravenții cu un grad sporit de pericol social;
dacă este cazul, în ceea ce privește anularea procesului-verbal, puteți invoca, după caz, lipsa uneia dintre menţiunile, obligatorii conform art.17 din
O.G.
nr.2/2001 (vezi
aici
), privind numele şi prenumele agentului constatator, numele şi prenumele dumnevoastră în calitate de contravenient, codul numeric personal, iar, în cazul persoanei juridice, lipsa denumirii şi a sediului acesteia, a faptei săvârşite şi a datei comiterii acesteia sau a semnăturii agentului constatator;
de asemenea, anularea procesului-verbal poate fi solicitată pentru lipsa uneia dintre următoarele mențiuni, ce trebuiesc precizate conform art.16 din
O.G.
nr.2/2001, dacă doveți faptul că lipsa vreuneia dintre ele v-a cauzat o vătămare:
numele, prenumele, calitatea şi instituţia din care face parte agentul constatator;
numele, prenumele, domiciliul şi codul numeric personal ale dvs. în calitate de contravenient;
descrierea faptei contravenţionale cu indicarea datei (de exemplu, precizarea eronată a datei vă poate produce o vătămare prin faptul că nu vă oferă șansa de a achita amenda la valoarea jumătății minumului prevăzut de lege în termenul de 15 zile de la data înmânării sau comunicării procesului-verbal), orei şi locului în care a fost săvârşită, precum şi arătarea împrejurărilor care pot servi la aprecierea gravităţii faptei şi la evaluarea eventualelor pagube pricinuite;
indicarea actului normativ prin care se stabileşte şi se sancţionează contravenţia;
indicarea societăţii de asigurări, în situaţia în care fapta a avut ca urmare producerea unui accident de circulaţie;
posibilitatea achitării, în termen de 15 zile de la data înmânării sau comunicării procesului-verbal, a jumătate din minimul amenzii prevăzute de actul normativ;
termenul de exercitare a căii de atac şi instanţa la care se depune plângerea.
în ceea ce privește anularea procesului-verbal, dacă ați fost sancționat pentru depășirea limitei de viteză și nu ați văzut indicatorul ce preciza limitarea, puteți invoca lipsa fizică a indicatorului rutier având în vedere că există cazuri în care acesta poate fi sustras. În acest caz, viteza ce trebuia să fie respectată pe acel sector de drum ( de exemplu, 100 km/h este limita generală pentru drum național expres) a fost respectată de către dumneavoastră, în conformitate cu prevederile art. 29 alin. 1
O.U.G.
195/2002 (vezi
aici
) conform căruia circulația pe drumurile publice se desfășoară în conformitate cu regulile de circulație și cu respectarea semnificației semnalizării rutiere realizate prin mijloacele de semnalizare. În acest caz, se impune anularea procesului-verbal întrucât în sarcina dvs. a fost reținută o faptă contravențională de care nu vă puteți face vinovat;
în ceea ce privește anularea procesului-verbal, dacă ați fost sancționat pentru depășirea limitei de viteză însă în realitate locația unde ați fost surpins de aparatul radar se afla în afara unei localități, iar în deplasarea dvs. nu ați întâlnit un indicator care restricționa viteza de deplasare la 50 km/h , iar până la locul identificării ați întâlnit mai multe intersecții cu drumuri secundare. În această situație se impune aplicarea art. 66 alin. 6 din
Hotărârea
Guvernului nr. 1391/2006 pentru aprobarea Regulamentului de aplicare a O.U.G nr. 195/2002 (vezi
aici
), care stipulează: ” Semnificatia indicatoarelor de interzicere sau de restrictie începe din dreptul acestora. În lipsa unei semnalizari care sa precizeze lungimea sectorului pe care se aplica reglementarea ori a unor indicatoare care sa anunțe sfârșitul interdicției sau al restrictiei, semnificatia acestor indicatoare încetează în intersectia cea mai apropiată. Când indicatoarele de interzicere sau restrictie sunt instalate împreună cu indicatorul ce anunta intrarea într-o localitate, semnificatia lor este valabilă pe drumul respectiv pana la intalnirea indicatorului "Ieșire din localitate", cu excepția locurilor unde alte indicatoare dispun altfel.” Cum tronsonul de drum în care a fost constatată contravenția se afla în afara unei localități, viteza maximă admisă era, conform prevederilor art. 49. alin. 4. lit. d din OUG nr. 195/2002, de 100 km/h , astfel că nu ați depășit viteza maximă admisă cu mai mult de 50 km/h , încadrarea juridică și sancționarea abaterii nefiind făcută în mod corect de către agentul constatator;
în ceea ce privește anularea procesului-verbal, dacă ați fost sancționat pentru depășirea limitei de viteză, însă dumneavoastră ați mers în coloană cu viteza regulamentară și în raza aparatului radar se aflau mai multe autoturisme care circulau pe aceeași direcție (în cazul unei depășiri, paralele unul față de celălalt), precizați faptul că nu există nicio dovadă, neechivocă, că mașina dvs. este cea care rula cu viteza precizată în procesul-verbal. Imaginile înregistrate de aparatul radar nu au cum să fie concludente având în vedere că permanent ar apărea două/mai multe vehicule, fapt pentru care nu se poate stabili cu exactitate care este viteza cu care circulă fiecare, ținând cont de faptul că distanța dintre acestea era foarte mică;
în ceea ce privește anularea procesului-verbal, în cazul în care acesta nu este completat în mod citeț de către agentul constatator, precizați faptul că vă este imposibil să îl lecturați astfel încât să puteți înțelege de exemplu descrierea faptei contravenționale cu indicarea datei, orei și locului în care a fost săvârșită, precum și arătarea tuturor împrejurărilor ce pot servi la aprecierea gravității faptei și la evaluarea eventualelor pagube pricinuite;
în ceea ce privește anularea procesului-verbal, dacă ați fost sancționat însă nu se înțelege din cuprinsul acestuia care este sancțiunea primita pentru fiecare dintre abateri săvârșite, puteți invoca nerespectarea prevederilor art. 10 (1) din O.G. nr. 2/2001 privind regimul juridic al contravenţiilor (vezi
aici
), conform cărora dacă aceeași persoana a săvârșit mai multe contravenții, sancțiunea se aplică pentru fiecare contravenție;
în ceea ce privește anularea procesului-verbal, dacă ați fost sancționat pentru că ați fi condus sub influența băuturilor alcoolice fără ca acest lucru să fie adevărat, precizați faptul că aparatul alcooltest folosit de către agentul constator nu a aratat valori reale și solicitați instanței să oblige instituția de care aparține agentul să depună dovada omologării și verificării metrologice, respectiv buletinul de calibrare al aparatului indicat în procesul-verbal ( în cazul în care v-ați prezentat la spital în vederea recoltării mostrelor biologice de sânge, iar rezultatul din buletinul de analiză toxicologică este în favoarea dvs., precizați acest aspect);
în ceea ce privește anularea procesului-verbal, dacă ați fost sancționat pentru neacordarea de prioritate pietonilor care se angajaseră în traversare pe marcajul pietonal pe culoarea verde, deși, în realitate, nu vă faceți vinovat de săvârșirea faptei întrucât pietonul era angajat în traversare pe sensul opus de mers, precizați faptul că prioritatea de trecere a pietonilor trebuie acordată celor aflați pe sensul de deplasare a autovehiculului potrivit art. 100 alin. (3) lit. b) din O.U.G. nr. 195/2002 privind circulația pe drumurile publice;
în ceea ce privește anularea procesului-verbal, dacă ați fost sancționat pentru depășirea pe linie continuă, însă, în realitate, ați început depășirea pe linie discontinuă și ați terminat-o pe linie continuă fără voia dvs., precizați faptul că ați respectat toate obligațiile care revin conducătorilor auto când efectuează manevra de depășire. În acest sens, manevra  a fost efectuată corespunzător, respectiv pe marcaj cu linie întreruptă, iar revenirea pe bandă a fost efectuată pe linie continuuă, însă cu respectarea obligației de a reintra pe banda dvs. de circulație după ce v-ați asigurat că poate efectua această manevră în condiții de siguranță pentru vehiculul depășit și pentru ceilalți participanți la trafic, nefiind necesar ca marcajul longitudinal să fie discontinuu pe toată lungimea sectorului de drum pe care se realizează manevra de depășire;
în ceea ce privește anularea procesului-verbal, dacă ați fost sancționat pentru nerespectarea semnificaţiei culorii roşii sau galbene a semaforului, însă acest lucru nu este adevărat, puteți preciza, după caz:
faptul că deplasarea dvs. în intersecție a avut loc când culoarea roşie a semaforului funcţiona concomitent cu cea de culoare galbenă, acesta anunţând de fapt apariţia semnalului de culoare verde ( art.52 alin.3 din Hotărârea Guvernului nr.1391/2006 pentru aprobarea Regulamentului de aplicare a O.U.G nr. 195/2002);
faptul că deplasarea dvs. în intersecție a avut loc întradevăr pe culoarea galbenă a semaforului însă culoarea galbenă apăruse imediat după semnalul de culoare verde și ținând cont că erați atât de aproape de marcajului pentru oprire/ trecerea de pietoni la apariţia semnalului, nu ați mai fi putut opri vehiculul în condiţii de siguranţă fiind astfel forțat să treceți de semafor ( art.53 alin.1 din Hotărârea Guvernului nr. 1391/2006 pentru aprobarea Regulamentului de aplicare a Ordonanţei de urgenţă a Guvernului nr. 195/2002 privind circulaţia pe drumurile publice).
De asemenea, puteți să menționat faptul că, ținând cont de jurisprudența Curții Europene a Drepturilor Omului, beneficiați de prezumția de nevinovăție, iar procesul-verbal de contravenţie prin el însuşi, în lipsa unor probe temeinice din care să reiasă realitatea susţinerilor agentului constatator, nu poate înfrânge această prezumţie.
În drept
, îmi întemeiez cererea pe dispoziţiile art.31-36 din
O.G.
nr 2/2001 privind regimul juridic al contravenţiilor
(vezi
aici
)
, art. 6 din Convenţia Europeana a Drepturilor Omului și art.118 din
O.U.G.
nr 195/ 2002 privind circulaţia pe drumurile publice
(vezi
aici
)
.
În dovedire, solicit încuviinţarea probei cu:
1.
înscrisuri.
În cadrul probei cu înscrisuri, depun următoarele înscrisuriꜜ⁾ ....., în copii certificate pentru conformitate cu originalul.
ꜜ⁾ Se vor enumera înscrisurile depuse, respectiv se va preciza denumirea acestora, numărul și data la care au fost emise (de exemplu: procesul-verbal de contavenție, cazierul judiciar).
Pe fiecare copie după vreun înscris pe care îl anexați prezentei plângeri scrieți, în josul paginii sau unde se poate și este vizibil, pe fiecare pagină, mențiunea „Conform cu originalul” și semnați lângă această mențiune. Acesta este modul în care certificați pentru conformitate cu originalul înscrisurile pe care doriți să le depuneți o dată cu plângerea.
De asemenea, puteți solicita instanței să pună în vedere pârâtului să depună la dosar actele care au stat la baza emiterii procesului-verbal de contravenție contestat, după caz:
înregistrarea video, atestatul de operator radar al agentului constatator, planșă foto radar, buletin de verificare metrologică al aparatului radar;
buletinului de calibrare al aparatului alcooltest, respectiv documentele din care rezultă faptul că acesta întrunește cerințele de omologare și verificare metrologică prevăzute de lege.
Mai mult, puteți solicita instanței să emită o adresă, după caz:
către Compania Națională de Administrare a Infrastructurii Rutiere, dacă aveți dubii în privința prezenței fizice a unui indicator rutier sau a unor limitări de viteză în zona în care ați fost sancționat;
către Primăria localității pe raza căreia s-a constat presupusa contravenție pentru a fi puse la dispoziție înregistrarările video realizate cu camerele de supraveghere a traficului amplasate la locul unde a avut loc constatarea.
2. probei testimoniale
În cadrul probei testimoniale, solicit citarea în calitate de martori a numiţilor
(nume ..., prenume .
..) ....., cu domiciliul în ...
(adresa completă a martorilor : localitate, str., nr., bloc, scară, etaj, nr. ap.)
, pentru dovedirea celor expuse mai sus.
ꜜ⁾ În cazul în care nu cunoașteți adresa vreunui martor, puteți să solicitați instanței să emită o adresă către Evidența Persoanelor pentru ca aceștia din urmă să comunice datele privind domiciului martorului.
3. probei cu interogatoriul pârâtului
În cadrul acestei probe, solicit încuviințarea interogatoriului atașat prezentei plângeri.ꜜ⁾
ꜜ⁾ Conform art. 355 din Codul de procedură civilă, statul şi celelalte persoane juridice vor răspunde în scris la interogatoriul ce li se va comunica în prealabil, respectiv ce va fi atașat plângerii.
În acest sens, va trebui să formulați în scris întrebările la care doriți ca pârâtul să răspundă, lăsând spaţiu în dreptul fiecăreia întrucât răspunsurile la interogatoriu vor fi trecute pe aceeaşi foaie cu întrebările. ( de regulă întrebările se formulează astfel : „ Recunoașteți că …”, „ Este adevărat că …”, „ Apreciați că …” etc.).
d. probei cu expertiză judiciară în specialitatea .....
În cadrul probei cu expertiză în specialitatea ......, solicit încuviinţarea următoarelor obiectiveꜜ⁾ .....
ꜜ⁾Alegeți specialitatea în conformitate cu clasificarea prevăzută în
Ordinu
l Ministerului justiției nr.199/C/2010 pentru aprobarea Nomenclatorului specializărilor expertizei tehnice judiciare - vezi
aici
- (de exemplu: expertiză tehnică judiciară în specialitatea „Autovehicule, circulație rutieră”)
Precizați obiectivele urmărite prin efectuarea raportului de expertiză (de exemplu, în cazul unui accident în care ați fost sancționat ca urmare a faptulului că ați schimbat direcția de mers pentru a pătrunde pe un drum lateral stânga fără să vă asigurați că în depășirea dvs. era angajat un alt autoturismul, în urma impactului rezultând avarierea celor două autoturisme. Puteți solicita ca expertul să stabilească că de fapt producerea accidentului a avut loc din cauza autoturismului ce a vrut să vă depășească întrucât nu s-a asigurat că poate efectua manevra de depășire în condiții de siguranță, neobservând că dvs. ați semnalizat deja intenția de schimbare a direcție în sensul virării spre un drum lateral stânga, împrejurare ce îl obliga pe cel intrat îndepășire să întrerupă depășirea).
Solicit judecarea cauzei, în lipsăꜜ⁾  în conformitate cu art. 411 alin. (1) pct. 2 din
Codul
de procedură civilă.
ꜜ⁾ Mențiunea este opțională. Dacă nu doriți să vă prezentați în instanță, conform art. 411 alin.1 pct.2 din
Codul
de procedură civilă, cauza se judecă și în absența dumneavoastră, dacă ați precizat în plângere faptul că doriți ca judecarea acesteia să se facă și în lipsă.
În conformitate cu art. 453 din
Codul
de procedură civilă, solicit instanţei să oblige pârâtul/pârâţii la plata cheltuielilor de judecatăꜜ⁾ ocazionate de acest proces.
ꜜ⁾Cheltuielile de judecată constau în taxele judiciare de timbru, onorariile avocaţilor/ experţilor/ specialiştilor/ sumele cuvenite martorilor/ cheltuielile de transport/ cheltuielile de cazare şi orice alte cheltuieli necesare pentru buna desfăşurare a procesului.
Depun prezenta cerere de chemare în judecată, înꜜ⁾..... exemplare.
ꜜ⁾ Conform art.149 alin. 1 din Codul de procedură civilă „Când cererea urmează a fi comunicată, ea se va face în atâtea exemplare câte sunt necesare pentru comunicare, în afară de cazurile în care părţile au un reprezentant comun sau partea figurează în mai multe calităţi juridice, când se va face într-un singur exemplar. În toate cazurile este necesar şi un exemplar pentru instanţă.” ( de exemplu, dacă există un singur pârât, plângerea va fi întocmită în 3 exemplare, unul pentru pârât, unul pentru instanță și unul îl păstrați dumneavoastră, pentru că pe acest din urmă exemplar vă va pune lucrătorul de la registratura instanței o ștampilă cu numărul de înregistrare al plângerii).
Fiecare exemplar al plângerii va fi însoțit de copiile certificate după înscrisurile la care ați făcut referire mai sus.
Dacă nu doriți să vă deplasați la sediul instanței pentru a depune plângerea, aceasta din urmă poate fi transmisă:
prin reprezentant convențional (persoană pe care ați împuternicit-o prin procură / împuternicire să vă reprezinte/să depună plângerea pentru dvs.);
prin poştă, cu confirmare de primire și, în mod ideal, cu conținut declarat sau prin curier;
prin fax sau prin poşta electronică ( plângera se înregistrează şi primeşte dată certă prin aplicarea de către lucrătorul de la registratura instanței a ştampilei de intrare).
Anexez prezentei plângeri dovada achitării taxei judiciare de timbru în cuantum deꜜ⁾ ...
ꜜ⁾ Conform art. 19 din O.U.G nr. 80/ 26 iunie 2013 privind taxele judiciare de timbru taxa judiciară de timbru (vezi
aici
), „ În materie contravenţională, plângerea împotriva procesului-verbal de constatare şi sancţionare a contravenţiei, precum şi calea de atac împotriva hotărârii pronunţate se taxează cu 20 lei.”
Anexez prezentei plângeri procura în originalꜜ⁾.
(dacă este cazul)
ꜜ⁾Dacă plângerea se face prin mandatarse anexează în plus și procura în original/copie legalizată.
Data                                                                                                       Semnătura
ꜜ⁾
ꜜ⁾ Semnătura de pe cerere trebuie să fie olografă (scrisă de mână). Atenție: chiar dacă trimiteți cererea semnată prin email, instanța vă poate pune în vedere prin citație să depuneți cererea în original semnată olograf (dacă nu doriți să vă prezentați la registratura instanței pentru a o depune, o puteți trimite prin poștă și se va atașa la dosar în momentul primirii), iar în cazul în care nu vă conformați acestei solicitări, se va anula cererea pentru lipsa semnăturii.
Domnului Preşedinte al Judecătoriei .....
Descarcă
gratuit
acest model apăsând butonul „
Descarcă
”.
Pentru mai multe detalii privind plângerea contravențională, vezi
aici
.
Descarcă
Conform Constituției României, orice persoană se poate adresa justiţiei pentru apărarea drepturilor, a libertăţilor şi a intereselor sale legitime.
Mai multe despre noi
Linkuri utile
Despre noi
Protecția consumatorilor - A.N.P.C.
Contactați-ne
Str. Carol I, nr.1, 240178, Ramnicu Valcea, Valcea, Romania
Telefon: +4 0771 023 552
E-Mail: contact@singur-in-instanta.ro
Nr. ord.registru com./an J38/349/2019
C.I.F 40707583
Copyrights © 2025 All Rights Reserved by
sbmweb.ro.
Termeni și Condiții
Sitemap