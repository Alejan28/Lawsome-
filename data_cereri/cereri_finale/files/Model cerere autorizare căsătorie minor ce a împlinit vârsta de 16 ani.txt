Contact
(0)
Autentificare
Ajutor public
Ce este ajutorul public judiciar?
Model Cerere ajutor public judiciar  plată onorariu avocat/expert/traducător/interpret/executor
Model Cerere ajutor public judiciar scutire/reducere și/sau eşalonare sau amânare de la plata taxelor judiciare
Model Cerere de reexaminare admitere în parte/respingere ajutor public judiciar
Model Declarație pe proprie răspundere privind ajutorul public judiciar
Ordonanţa de urgenţă a Guvernului nr. 51/2008 privind ajutorul public judiciar în materie civilă
Modele Cereri
Model Cerere de chemare în judecată
Model Întâmpinare la cererea de chemare în judecată
Model Cerere reconvențională
Mai multe
Instanțe
Legislație
Codul civil
Codul de procedură civilă
Codul penal
Codul de procedură penală
Mai Multe
Forum
Taxe de timbru
Ce sunt taxele judiciare de timbru?
Calculator taxă judiciară de timbru
Ordonanța de urgență a Guvernului nr. 80/ 26 iunie 2013 privind taxele judiciare de timbru, Actualizată
Caut avocat
Caut avocat
Model cerere autorizare căsătorie minor ce a împlinit vârsta de 16 ani
01.03.2025
Judecătoria ...ꜜ⁾
(numele instanței - vezi
aici
harta instanțelor)
ꜜ⁾ Conform prevederilor art. 114 din
Codul
de procedură civilă, este compententă să judece această cerere:
„Dacă legea nu prevede altfel, cererile privind ocrotirea persoanei fizice date de Codul civil în competenţa instanţei de tutelă şi de familie se soluţionează de instanţa în a cărei circumscripţie teritorială îşi are domiciliul sau reşedinţa persoana ocrotită.”
Potrivit dispozițiilor art.94 pct.1 lit.a din Codul de procedură civilă, judecătoriile judecă, în primă instanţă, următoarele cereri al căror obiect este evaluabil sau, după caz, neevaluabil în bani: „ a)
cererile date de Codul civil în competenţa instanţei de tutelă şi de familie, în afară de cazurile în care prin lege se prevede în mod expres altfel”.
DOMNULE PREȘEDINTE,
Subsemnatul
(nume ..., prenume ...)
, cu domiciliul în ..., având codul numeric personal ..., asistat de ocrotitor(i) legali
(nume ....., prenume ....)
ꜜ⁾,  reprezentat prin mandatar conventional/judiciar
(nume ..., prenume ...)
, cu domiciliul în .../sediul profesional în ...,
ꜜ⁾ Se trec părinţii minorului sau părintele care exercită în mod exclusiv autoritatea părintească ori, după caz, tutorele sau persoana ori autoritatea abilitată să exercite drepturile părinteşti (spre exemplu, directorul Direcţiei Generale de Asistenţă Socială şi Protecţia Copilului de la domiciliul minorului, căruia i-au fost delegate drepturile părinteşti prin hotărârea de instituire a plasamentului).
în contradictoriu cu intimatulꜜ⁾
(nume ....., prenume .....)
, cu domiciliul în ....., având codul numeric personal ....., formulez, prezenta
ꜜ⁾Menţiunea se adaugă numai dacă unul dintre părinţii minorului refuză să încuviinţeze căsătoria, caz în care instanţa de tutelă va hotărî asupra acestei divergenţe, având în vedere interesul superior al copilului.
CERERE
prin care solicit instanţei ca prin hotărârea ce o va pronunţa să autorizeze căsătoria mea cu numitul/numita ....., cu domiciliul în ....., CNP .....
Totodată, solicit instanţei de tutelă să substituie încuviinţarea intimatului ....., părintele meu, care refuză să încuviinţeze căsătoriaꜜ⁾.
ꜜ⁾ Menţiunea se adaugă numai dacă unul dintre părinţii minorului refuză să încuviinţeze încheierea căsătoriei, instanţa de tutelă urmând să hotărască în funcţie de interesul superior al minorului.
În fapt
, arăt căꜜ⁾.....
ꜜ⁾ Precizați aspectele ce justifică cererea dumneavoastră, precum:
1. istoricul relaţiei minorului cu persoana cu care doreşte să se căsătorească;
2.  motivele pentru care petentul doreşte să se căsătorească încă din perioada minorităţii;
3. împrejurarea dacă părinţii minorului încuviinţează încheierea căsătoriei, iar, dacă unul dintre ei se opune, motivele pentru care căsătoria ar trebui totuşi autorizată de către instanţă;
4. alte aspecte de fapt relevante (ţinând seama, spre exemplu, de o eventuală sarcină, de starea de sănătate a petentului, de situaţia socială a acestuia etc.).
În drept
, îmi întemeiez cererea pe dispoziţiile art. 272 alin. (2) din
Codu
l civil, coroborat cu art. 527 şi următoarele din
Codul
de procedură civilă.
În dovedire, solicit încuviinţarea probei cu înscrisuri/ probei testimoniale/ probei cu interogatoriul pârâtuluiꜜ⁾/ probei cu expertiză tehnică judiciară....
ꜜ⁾ Puteți solicita încuviințarea oricăreia dintre aceste probe sau chiar încuviințarea tuturor celor patru variante.
În cadrul probei cu înscrisuri, depun următoarele înscrisuri ....., în copii certificate pentru conformitate cu originalul.ꜜ⁾
ꜜ⁾ Enumerați înscrisurile depuse (de exemplu avizul medical obligatoriu, prevăzut de dispoziţiile art. 272 alin. (2) din
Codul
civil, vezi
aici
).
Pe fiecare înscris pe care îl anexați prezentei cereri scrieți, în josul paginii sau unde se poate și este vizibil, pe fiecare pagină, mențiunea „ Conform cu originalul” și semnați lângă această mențiune. Acesta este modul în care în care certificați pentru conformitate cu originalul.
În cadrul probei cu testimoniale, solicit citarea în calitate de martori a numiţilor
(nume ..., prenume ...)
....., cu domiciliul în ...
(adresa completă a martorilor : localitate, str., nr., bloc, scară, etaj, nr. ap.)
, pentru dovedirea celor expuse mai sus.
În cadrul probei cu interogatoriu, solicit citarea intimatului, sub sancţiunea aplicării dispoziţiilor art. 358 Codul de procedură civilă
(
în cazul în care pârâtul refuză să răspundă la interogatoriu sau nu se înfăţişează, instanţa poate socoti aceste împrejurări ca o mărturisire deplină ori numai ca un început de dovadă în folosul aceluia care a propus interogatoriul
)
, pentru dovedirea următoarelor aspecte ...
ꜜ⁾
ꜜ⁾ Menţionați faptele pe care doriți să le probați cu interogatoriul. De exemplu: faptul că unul dintre parinți nu este de acord cu încheierea căsătoriei, etc.
Mai întâi solicitați prin cererea de chemare în judecată să vi se admită acest tip de probă și apoi, dacă completul de judecată (judecătorul) vă încuviinţează o asemenea probă, depuneți la termenul de judecată următor interogatoriul scris. Mai exact, la data stabilită pentru termenul de judecată, grefierul va striga dosarul în care dumneavoastră sunteți parte și vă veți ridicați în picioare pentru a vă confirma prezența în sală, iar completul de judecată (judecătorul) vă va cere să depuneți pe loc interogatoriul. Este recomandat să nu depuneți interogatoriul la dosar înainte de termenul de jucată pentru ca partea adversă să nu vadă întrebările și să aibă răspunsurile deja pregătite.
Astfel, dacă completul de judecată vă încuviinţează o asemenea probă trebuie să formulaţi în scris toate întrebările pe care doriţi să le puneţi, lăsând spaţiu pentru consemnarea răspunsurilor (de obicei se împarte coala A4 în două coloane, pe prima coloană fiind enumerate întrebările, iar pe cea de a doua se lasă spațiu pentru a se completa răspusurile de către judecător în funcție de spusele părții adverse). De exemplu: 1. Recunoașteți că ...? 2. Este adevărat că în data de...?  etc. (click
aici
pentru model)
În cadrul probei cu expertiză în specialitatea ....., solicităm încuviinţarea următoarelor obiective .....ꜜ⁾
ꜜ⁾Alegeți specialitatea în conformitate cu clasificarea prevăzută în Ordinul Ministerului justiției nr.199/C/2010 pentru aprobarea Nomenclatorului specializărilor expertizei tehnice judiciare. ( de exemplu: evaluări pshihiatrice, etc.).
Precizați obiectivele evaluării ( de exemplu: stabilirea împrejurării că .... ).
Anexez prezentei cereri de chemare dovada achitării taxei judiciare de timbru în cuantum deꜜ⁾ ...
ꜜ⁾ Conform art. 15 lit.f) din O.U.G. nr. 80/2013 taxa  judiciare de timbru pentru unele acțiuni și cereri referitoare la raporturile de familie  neevaluabile în bani este de 20 lei, dacă nu sunt scutite, potrivit legii, de taxă de timbru.
Solicit judecarea cauzei, în lipsăꜜ⁾  în conformitate cu art. 411 alin. (1) pct. 2 C. pr. civ.
ꜜ⁾ Menţiunea este facultativă, însă este extrem de importantă, întrucat în lipsa acesteia și neprezentarea la termen, conduce la suspendarea cauzei. Se va indica numai dacă reclamantul nu doreşte să se prezinte la fiecare termen de judecată.
În conformitate cu art. 453 C. pr. civ., solicit instanţei să oblige pârâtul/pârâţii la plata cheltuielilor de judecatăꜜ⁾ ocazionate de acest proces.
ꜜ⁾Cheltuielile de judecată constau în taxele judiciare de timbru, onorariile avocaţilor/ experţilor/ specialiştilor/ sumele cuvenite martorilor/ cheltuielile de transport/cheltuielile de cazare şi orice alte cheltuieli necesare pentru buna desfăşurare a procesului.
În conformitate cu art. 453 Codul de procedură civilă, solicit instanţei să oblige pârâtul la plata cheltuielilor de judecată ocazionate de acest procesꜜ⁾ .
ꜜ⁾ Mențiunea este opțională. De exemplu, pot exista cheltuieli reprezentând onorariile avocaţilor/ experților/ sumele cuvenite martorilor pentru cheltuielile de transport, cazare sau masă etc.
Depun prezenta cerere de chemare în judecată, în două exemplare.ꜜ⁾
ꜜ⁾ Conform art.149 alin. 1 din Codul de procedură civilă „Când cererea urmează a fi comunicată, ea se va face în atâtea exemplare câte sunt necesare pentru comunicare, în afară de cazurile în care părţile au un reprezentant comun sau partea figurează în mai multe calităţi juridice, când se va face într-un singur exemplar. În toate cazurile este necesar şi un exemplar pentru instanţă.” ( de exemplu, dacă există un singur pârât, cererea va fi întocmită în 3 exemplare, unul pentru pârât, unul pentru instanță și unul îl păstrați dumneavoastră, pentru că pe acest din urmă exemplar vă va pune lucrătorul de la registratura instanței o ștampilă cu numărul de înregistrare al cererii).
Fiecare exemplar al cererii de chemare în judecată va fi însoțit de copiile certificate după înscrisurile la care ați făcut referire mai sus.
Dacă nu doriți să vă deplasați la sediul instanței pentru a depune cererea, aceasta din urmă poate fi transmisă:
prin reprezentant convențional (persoană pe care ați împuternicit-o prin procură / împuternicire să vă reprezinte/să depună cererea pentru dvs.);
prin poştă, cu confirmare de primire și, în mod ideal, cu conținut declarat sau prin curier;
prin fax sau prin poşta electronică ( cererea se înregistrează şi primeşte dată certă prin aplicarea de către lucrătorul de la registratura instanței a ştampilei de intrare).
Anexez prezentei cereri de chemare în judecată procura în original/ împuternicirea avocaţialăꜜ⁾.
ꜜ⁾Dacă cererea se face prin mandatar/ avocat se anexează în plus și procura în original/copie legalizată/împuternicirea avocaţială.
Data                                                                   Semnătura
ꜜ⁾
ꜜ⁾ Semnătura de pe cerere trebuie să fie olografă (scrisă de mână). Atenție: chiar dacă trimiteți cererea semnată prin email, instanța vă poate pune în vedere prin citație să depuneți cererea în original semnată olograf (dacă nu doriți să vă prezentați la registratura instanței pentru a o depune, o puteți trimite prin poștă și se va atașa la dosar în momentul primirii), iar în cazul în care nu vă conformați acestei solicitări, se va anula cererea pentru lipsa semnăturii.
Domnului Preşedinte al Judecătoriei .....
Descarcă gratuit acest model apăsând butonul „ Descarcă”.
Pentru mai multe detalii privind căsătoria, vezi
aici
.
Descarcă
Conform Constituției României, orice persoană se poate adresa justiţiei pentru apărarea drepturilor, a libertăţilor şi a intereselor sale legitime.
Mai multe despre noi
Linkuri utile
Despre noi
Protecția consumatorilor - A.N.P.C.
Contactați-ne
Str. Carol I, nr.1, 240178, Ramnicu Valcea, Valcea, Romania
Telefon: +4 0771 023 552
E-Mail: contact@singur-in-instanta.ro
Nr. ord.registru com./an J38/349/2019
C.I.F 40707583
Copyrights © 2025 All Rights Reserved by
sbmweb.ro.
Termeni și Condiții
Sitemap