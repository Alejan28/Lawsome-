Contact
(0)
Autentificare
Ajutor public
Ce este ajutorul public judiciar?
Model Cerere ajutor public judiciar  plată onorariu avocat/expert/traducător/interpret/executor
Model Cerere ajutor public judiciar scutire/reducere și/sau eşalonare sau amânare de la plata taxelor judiciare
Model Cerere de reexaminare admitere în parte/respingere ajutor public judiciar
Model Declarație pe proprie răspundere privind ajutorul public judiciar
Ordonanţa de urgenţă a Guvernului nr. 51/2008 privind ajutorul public judiciar în materie civilă
Modele Cereri
Model Cerere de chemare în judecată
Model Întâmpinare la cererea de chemare în judecată
Model Cerere reconvențională
Mai multe
Instanțe
Legislație
Codul civil
Codul de procedură civilă
Codul penal
Codul de procedură penală
Mai Multe
Forum
Taxe de timbru
Ce sunt taxele judiciare de timbru?
Calculator taxă judiciară de timbru
Ordonanța de urgență a Guvernului nr. 80/ 26 iunie 2013 privind taxele judiciare de timbru, Actualizată
Caut avocat
Caut avocat
Model cerere anulare căsătorie
01.03.2025
Judecătoria ...ꜜ⁾
(numele instanței - vezi
aici
harta instanțelor)
ꜜ⁾ Conform prevederilor art. 114 din
Codul
de procedură civilă, este compententă să judece această cerere:
1. Dacă legea nu prevede altfel, cererile privind ocrotirea persoanei fizice date de Codul civil în competenţa instanţei de tutelă şi de familie se soluţionează de instanţa în a cărei circumscripţie teritorială îşi are domiciliul sau reşedinţa persoana ocrotită.
2. În cazul cererilor privind autorizarea de către instanţa de tutelă şi de familie a încheierii unor acte juridice, când actul juridic a cărui autorizare se solicită priveşte un imobil, este, de asemenea, competentă şi instanţa în a cărei circumscripţie teritorială este situat imobilul. În acest caz, instanţa de tutelă şi de familie care a pronunţat hotărârea va comunica de îndată o copie a acesteia instanţei de tutelă şi de familie în a cărei circumscripţie teritorială îşi are domiciliul sau reşedinţa cel ocrotit.
De asemenea, potrivit dispozițiilor art.94 pct.1 lit.a din
Codul
de procedură civilă, judecătoriile judecă, în primă instanţă, următoarele cereri al căror obiect este evaluabil sau, după caz, neevaluabil în bani: „ a)
cererile date de Codul civil în competenţa instanţei de tutelă şi de familie, în afară de cazurile în care prin lege se prevede în mod expres altfel”.
Domnule Preşedinte,
Subsemnatulꜜ⁾
(nume ..., prenume ...)
, cu domiciliul în ..., având codul numeric personal ..., personal/reprezentat prin reprezentant legalꜜꜜ⁾
(nume ..., prenume ...)
ꜜ⁾ Conform legii, acţiunea în constatarea nulităţii absolute a căsătoriei poate fi introdusă de către orice persoană interesată, prin urmare, atât de către unul dintre soţi, cât şi de o persoană terţă, care justifică un interes pentru a cere constatarea nulităţii căsătoriei. În acest din urmă caz, ambii soţi vor figura în calitate de pârâţi (art. 296 din
Codul
procedură civilă).
ꜜꜜ⁾ Conform art. 151 din Codul de procedură civilă :
(1) Când cererea este făcută prin mandatar, se va alătura procura în original sau în copie legalizată.
(2) Avocatul şi consilierul juridic vor depune împuternicirea lor, potrivit legii.
(3) Reprezentantul legal va alătura o copie legalizată de pe înscrisul doveditor al calităţii sale.
(4) Reprezentanţii persoanelor juridice de drept privat vor depune, în copie, un extras din registrul public în care este menţionată împuternicirea lor.
(5) Organul de conducere sau, după caz, reprezentantul desemnat al unei asociaţii, societăţi ori alte entităţi fără personalitate juridică, înfiinţată potrivit legii, va anexa, în copie legalizată, extrasul din actul care atestă dreptul său de reprezentare în justiţie.
în contradictoriu cu pârâtul
(nume ....., prenume .....)
, cu domiciliul în ....., având codul numeric personal ....., formulez prezenta
CERERE DE CHEMARE ÎN JUDECATĂ
prin care solicităm instanţei ca prin hotărârea ce o va pronunţa să constate nulitatea absolută a căsătoriei dintre mine şi pârât/ a căsătoriei încheiate între pârâţi, la data de ....., înregistrată în registrul de stare civilă al localităţii ....., sub nr. ...., din data de .....
De asemenea, solicit instanţei șiꜜ⁾:
ꜜ⁾ Toate aceste capete de cerere sunt opționale şi accesorii, menţiunile în cauză urmând a fi inserate numai dacă este cazul, în funcţie de situaţia concretă.
Pentru amănunte privind capele de cerere accesorii a se vedea formularele corespunzătoare, respectiv pentru pensie de întreținere vezi
aici
, iar pentru partaj vezi
aici
.
În acest sens, reclamantul va putea solicita pensie de întreţinere numai dacă el însuşi a fost de bună-credinţă la încheierea căsătoriei, aspect care de asemenea va fi constatat de către instanţă. De asemenea, în privinţa situaţiei soţului de bună/credinţă constatarea nulităţii nu va produce efecte retroactive, acesta păstrând până la rămânerea definitivă a hotărârii situaţia unui soţ dintr-o căsătorie valabilă.
1.
după caz,
să stabilească modul de exercitare a autorităţii părinteşti cu privire la minorul/minorii ....., rezultaţi din căsătorie, să stabilească locuinţa acestuia la ..... şi să oblige pârâtul la o pensie de întreţinere în cuantum de .....;
2. să constate buna-mea credinţă la încheierea căsătoriei;
3.  după caz, să oblige pârâtul să-mi achite o pensie de întreţinere în cuantum de .....;
4. să lichideze regimul matrimonial, respectiv regimul ....., privind următoarele bunuri ....., prin atribuirea lor, după cum urmează .....
În fapt
, arăt căꜜ⁾.....
ꜜ⁾ Precizați aspectele ce justifică cererea dumneavoastră, precum,  istoricul relaţiei de căsătorie dintre părţi şi motivele care atrag nulitatea absolută a acesteia:
- încheierea căsătoriei între persoane de acelaşi sex;
- nerespectarea dispoziţiilor privind vârsta matrimonială, această cauză de nulitate putând fi însă acoperită în condiţiile art. 294 alin. (2) din
Codul
civil (nulitatea căsătoriei se acoperă dacă, până la rămânerea definitivă a hotărârii judecătoreşti, ambii soţi au împlinit vârsta de 18 ani sau dacă soţia a născut ori a rămas însărcinată);
- bigamia;
- încălcarea interdicţiei de căsătorie între rudele în linie dreaptă şi între cele în linie colaterală până la gradul IV inclusiv;
- încheierea căsătoriei de către o persoană alienată sau debilă mintal;
- încheierea căsătoriei cu nerespectarea condiţiilor de formă prevăzute la art. 287 alin. (1) din Codul civil (viitorii soţi sunt obligaţi să se prezinte împreună la sediul primăriei, pentru a-şi da consimţământul la căsătorie în mod public, în prezenţa a 2 martori, în faţa ofiţerului de stare civilă);
- încheierea unei căsătorii fictive, respectiv în alt scop decât acela de a întemeia o familie.
În drept, îmi întemeiez cererea pe dispoziţiile art. 293 şi art. 296 din
Codul
civil, coroborate cu (după caz) prevederile art. 271, art. 273, art. 274, art. 276, art. 287 alin. (1), art. 294 sau art. 295 din
Codul
civil (în funcție de motivul de nulitate existent).
În dovedire, solicit încuviinţarea probei cu înscrisuri/ probei testimoniale/ probei cu interogatoriul pârâtuluiꜜ⁾/ probei cu expertiză tehnică judiciară ....
ꜜ⁾ Puteți solicita încuviințarea oricăreia dintre aceste probe sau chiar încuviințarea tuturor celor patru variante.
Se poate solicita întocmirea în cauză a unui raport de anchetă psiho-socială, în situaţia în care există copii minori care au rezultat din căsătoria nulă absolut.
În cadrul probei cu înscrisuri, depun următoarele înscrisuri ....., în copii certificate pentru conformitate cu originalul.ꜜ⁾
ꜜ⁾ Enumerați înscrisurile depuse ( de exemplu: Certificatul de căsătorie nr... etc.)
Pe fiecare înscris pe care îl anexați prezentei cereri scrieți, în josul paginii sau unde se poate și este vizibil, pe fiecare pagină, mențiunea „ Conform cu originalul” și semnați lângă această mențiune. Acesta este modul în care certificați pentru conformitate cu originalul înscrisurile pe care doriți să le depuneți o dată cu cererea.
În cadrul probei cu testimoniale, solicităm citarea în calitate de martori a numiţilor
(nume ..., prenume ...)
....., cu domiciliul în ...
(adresa completă a martorilor: localitate, str., nr., bloc, scară, etaj, nr. ap.)
, pentru dovedirea celor expuse mai sus
(de exemplu faptul că a fost o
căsătorie fictivă, respectiv în alt scop decât acela de a întemeia o familie etc.).
În cadrul probei cu interogatoriu, solicit citarea pârâtului, sub sancţiunea aplicării dispoziţiilor art. 358
Codul
de procedură civilă
(în cazul în care pârâtul refuză să răspundă la interogatoriu sau nu se înfăţişează, instanţa poate socoti aceste împrejurări ca o mărturisire deplină ori numai ca un început de dovadă în folosul aceluia care a propus interogatoriul)
, pentru dovedirea următoarelor aspecte
ꜜ⁾
...
ꜜ⁾ Menţionați faptele pe care doriți să le probați cu interogatoriul. De exemplu: faptul că a fost o căsătorie fictivă, respectiv în alt scop decât acela de a întemeia o familie, poziţia pârâtului faţă de cererea de separaţie de bunuri, recunoaşterea de către acesta a unei cote superioare de contribuţie a reclamantului la dobândirea bunurilor comune etc.
Mai întâi solicitați prin cererea de chemare în judecată să vi se admită acest tip de probă și apoi, dacă completul de judecată (judecătorul) vă încuviinţează o asemenea probă, depuneți la termenul de judecată următor interogatoriul scris. Mai exact, la data stabilită pentru termenul de judecată, grefierul va striga dosarul în care dumneavoastră sunteți parte și vă veți ridicați în picioare pentru a vă confirma prezența în sală, iar completul de judecată (judecătorul) vă va cere să depuneți pe loc interogatoriul. Este recomandat să nu depuneți interogatoriul la dosar înainte de termenul de jucată pentru ca partea adversă să nu vadă întrebările și să aibă răspunsurile deja pregătite.
Astfel, dacă completul de judecată vă încuviinţează o asemenea probă trebuie să formulaţi în scris toate întrebările pe care doriţi să le puneţi, lăsând spaţiu pentru consemnarea răspunsurilor (de obicei se împarte coala A4 în două coloane, pe prima coloană fiind enumerate întrebările, iar pe cea de a doua se lasă spațiu pentru a se completa răspusurile de către judecător în funcție de spusele părții adverse). De exemplu: 1. Recunoașteți că ...? 2. Este adevărat că în data de...?  etc. (click
aici
pentru model)
În cadrul probei cu expertiză în specialitatea ....., solicităm încuviinţarea următoarelor obiective .....ꜜ⁾
ꜜ⁾Alegeți specialitatea în conformitate cu clasificarea prevăzută în
Ordinul
Ministerului justiției nr.199/C/2010 pentru aprobarea Nomenclatorului specializărilor expertizei tehnice judiciare. ( de exemplu: expertiza medico-legale pentru dovedire lipsei de discernământ a unuia dintre soţi etc.)
Precizați obiectivele evaluării ( de exemplu: stabilirea împrejurării că soțul X nu a avut la momentul încheierii căsătoriei și nu are discernămant ).
Anexez prezentei cereri de chemare dovada achitării taxei judiciare de timbru în cuantum deꜜ⁾ ...
ꜜ⁾ Conform art. 15 lit.f) din O.U.G. nr. 80/2013 taxa  judiciară de timbru pentru unele acțiuni și cereri referitoare la raporturile de familie  neevaluabile în bani este de 20 lei, dacă nu sunt scutite, potrivit legii, de taxă de timbru.
Solicit judecarea cauzei, în lipsăꜜ⁾  în conformitate cu art. 411 alin. (1) pct. 2 din
Codul
de procedură civilă.
ꜜ⁾ Menţiunea este opțională, însă este extrem de importantă, întrucat în lipsa acesteia și neprezentarea la termen, conduce la suspendarea cauzei. Se va indica numai dacă reclamantul nu doreşte să se prezinte la fiecare termen de judecată.
În conformitate cu art. 453 din
Codul
de procedură civilă, solicit instanţei să oblige pârâtul/pârâţii la plata cheltuielilor de judecatăꜜ⁾ ocazionate de acest proces.
ꜜ⁾Cheltuielile de judecată constau în taxele judiciare de timbru, onorariile avocaţilor/ experţilor/ specialiştilor/ sumele cuvenite martorilor/ cheltuielile de transport/ cheltuielile de cazare şi orice alte cheltuieli necesare pentru buna desfăşurare a procesului.
Depun prezenta cerere de chemare în judecată, în două exemplare.ꜜ⁾
ꜜ⁾ Conform art.149 alin. 1 din
Codul
de procedură civilă „Când cererea urmează a fi comunicată, ea se va face în atâtea exemplare câte sunt necesare pentru comunicare, în afară de cazurile în care părţile au un reprezentant comun sau partea figurează în mai multe calităţi juridice, când se va face într-un singur exemplar. În toate cazurile este necesar şi un exemplar pentru instanţă.” ( de exemplu, dacă există un singur pârât, cererea va fi întocmită în 3 exemplare, unul pentru pârât, unul pentru instanță și unul îl păstrați dumneavoastră, pentru că pe acest din urmă exemplar vă va pune lucrătorul de la registratura instanței o ștampilă cu numărul de înregistrare al cererii).
Fiecare exemplar al cererii de chemare în judecată va fi însoțit de copiile certificate după înscrisurile la care ați făcut referire mai sus.
Dacă nu doriți să vă deplasați la sediul instanței pentru a depune cererea, aceasta din urmă poate fi transmisă:
prin reprezentant convențional (persoană pe care ați împuternicit-o prin procură / împuternicire să vă reprezinte/să depună cererea pentru dvs.);
prin poştă, cu confirmare de primire și, în mod ideal, cu conținut declarat sau prin curier;
prin fax sau prin poşta electronică ( cererea se înregistrează şi primeşte dată certă prin aplicarea de către lucrătorul de la registratura instanței a ştampilei de intrare).
Data                                                                   Semnătura
ꜜ⁾
ꜜ⁾ Semnătura de pe cerere trebuie să fie olografă (scrisă de mână). Atenție: chiar dacă trimiteți cererea semnată prin email, instanța vă poate pune în vedere prin citație să depuneți cererea în original semnată olograf (dacă nu doriți să vă prezentați la registratura instanței pentru a o depune, o puteți trimite prin poștă și se va atașa la dosar în momentul primirii), iar în cazul în care nu vă conformați acestei solicitări, se va anula cererea pentru lipsa semnăturii.
Domnului Preşedinte al Judecătoriei .....
Descarcă gratuit acest model apăsând butonul „ Descarcă”.
Pentru mai multe detalii privind căsătoria, vezi
aici
.
Descarcă
Conform Constituției României, orice persoană se poate adresa justiţiei pentru apărarea drepturilor, a libertăţilor şi a intereselor sale legitime.
Mai multe despre noi
Linkuri utile
Despre noi
Protecția consumatorilor - A.N.P.C.
Contactați-ne
Str. Carol I, nr.1, 240178, Ramnicu Valcea, Valcea, Romania
Telefon: +4 0771 023 552
E-Mail: contact@singur-in-instanta.ro
Nr. ord.registru com./an J38/349/2019
C.I.F 40707583
Copyrights © 2025 All Rights Reserved by
sbmweb.ro.
Termeni și Condiții
Sitemap