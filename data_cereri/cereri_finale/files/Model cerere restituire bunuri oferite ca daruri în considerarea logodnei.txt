Contact
(0)
Autentificare
Ajutor public
Ce este ajutorul public judiciar?
Model Cerere ajutor public judiciar  plată onorariu avocat/expert/traducător/interpret/executor
Model Cerere ajutor public judiciar scutire/reducere și/sau eşalonare sau amânare de la plata taxelor judiciare
Model Cerere de reexaminare admitere în parte/respingere ajutor public judiciar
Model Declarație pe proprie răspundere privind ajutorul public judiciar
Ordonanţa de urgenţă a Guvernului nr. 51/2008 privind ajutorul public judiciar în materie civilă
Modele Cereri
Model Cerere de chemare în judecată
Model Întâmpinare la cererea de chemare în judecată
Model Cerere reconvențională
Mai multe
Instanțe
Legislație
Codul civil
Codul de procedură civilă
Codul penal
Codul de procedură penală
Mai Multe
Forum
Taxe de timbru
Ce sunt taxele judiciare de timbru?
Calculator taxă judiciară de timbru
Ordonanța de urgență a Guvernului nr. 80/ 26 iunie 2013 privind taxele judiciare de timbru, Actualizată
Caut avocat
Caut avocat
Model cerere restituire bunuri oferite ca daruri în considerarea logodnei
01.03.2025
Judecătoria ...ꜜ⁾
(numele instanței - vezi
aici
harta instanțelor)
ꜜ⁾ Potrivit dispozițiilor art.94 pct.1 lit.a din
Codul
de procedură civilă, judecătoriile judecă, în primă instanţă, următoarele cereri al căror obiect este evaluabil sau, după caz, neevaluabil în bani: „
cererile date de
Codul
civil în competenţa instanţei de tutelă şi de familie, în afară de cazurile în care prin lege se prevede în mod expres altfel.”
De asemenea, conform prevederilor art. 107 din Codul de procedură civilă:
1.  Cererea de chemare în judecată se introduce la instanţa în a cărei circumscripţie domiciliază sau îşi are sediul pârâtul, dacă legea nu prevede altfel.
2.  Instanţa rămâne competentă să judece procesul chiar dacă, ulterior sesizării, pârâtul îşi schimbă domiciliul sau sediul.
Domnule Preşedinte,
Subsemnatulꜜ⁾
(nume ..., prenume ...)
, cu domiciliul în ..., având codul numeric personal ..., personal/reprezentat prin reprezentant legalꜜꜜ⁾
(nume ..., prenume ...)
ꜜ⁾ Pot avea calitatea de reclamanți persoanele străine (terți) care au facut daruri logodnicilor.
ꜜꜜ⁾ Conform art. 151 din Codul de procedură civilă :
(1) Când cererea este făcută prin mandatar, se va alătura procura în original sau în copie legalizată.
(2) Avocatul şi consilierul juridic vor depune împuternicirea lor, potrivit legii.
(3) Reprezentantul legal va alătura o copie legalizată de pe înscrisul doveditor al calităţii sale.
(4) Reprezentanţii persoanelor juridice de drept privat vor depune, în copie, un extras din registrul public în care este menţionată împuternicirea lor.
(5) Organul de conducere sau, după caz, reprezentantul desemnat al unei asociaţii, societăţi ori alte entităţi fără personalitate juridică, înfiinţată potrivit legii, va anexa, în copie legalizată, extrasul din actul care atestă dreptul său de reprezentare în justiţie.
în contradictoriu cu pârâtul
(nume ....., prenume .....)
, cu domiciliul în ....., având codul numeric personal ....., formulăm prezenta
CERERE DE CHEMARE ÎN JUDECATĂ
prin care solicit instanţei ca prin hotărârea ce o va pronunţa să dispună obligarea pârâtului la restituirea următoarelor bunuriꜜ⁾....., pe care i le-am oferit ca daruri în considerarea logodnei/ pe durata logodnei, în vederea căsătoriei.
ꜜ⁾ Sunt supuse restituirii darurile pe care logodnicii le-au primit în considerarea logodnei, precum şi cele primite după încheierea logodnei, în vederea căsătoriei.
Darurile obişnuite (respectiv cele cu valoare simbolică sau modică şi care apar drept adecvate în considerarea situaţiei materiale a logodnicilor şi a celui care a făcut darul) nu se restituie.
Va fi individualizat şi descris fiecare bun în parte.
Menţionez că estimez valoarea respectivelor bunuri la suma totală de .....
În fapt
, arăt că…
ꜜ⁾ Precizați aspectele ce justifică cererea dumneavoastră, precum:
1.  persoanele care au încheiat logodna
2. data încheierii acesteia
3.  modalitatea în care s-a produs ruperea logodnei
4. modul şi data când s-au făcut darurile supuse restituirii
5. descrierea acestora, precum şi faptul dacă aceste bunuri mai există în materialitatea lor.
În drept, imi întemeiez cererea pe dispoziţiile art. 268 alin. (1) şi (2) din
Codul
civil.
În dovedire, solicit încuviinţarea probei cu înscrisuri/ probei testimoniale/ probei cu interogatoriul pârâtului/ probei cu expertiză tehnică judiciară ꜜ⁾....
ꜜ⁾ Puteți solicita încuviințarea oricăreia dintre aceste probe sau chiar încuviințarea tuturor celor patru variante.
Dacă restituirea în natură nu mai este posibilă, restituirea se va face în limita îmbogăţirii, ceea ce poate presupune efectuarea unei expertize judiciare.
În cadrul probei cu înscrisuri, depun următoarele înscrisuri ....., în copii certificate pentru conformitate cu originalul.ꜜ⁾
ꜜ⁾ Enumerați înscrisurile depuse (de exemplu: contracte de vânzare cumpărare, facturi, extrase de cont etc.).
Totodată, precizați ce anume doriți să probați/ să demonstrați cu aceste înscrisuri ( de exemplu valoarea lor, faptul că bunurile au fost cumpărate de dumneavoastră/ de apropiați ai dumneavoastră etc.).
Pe fiecare înscris pe care îl anexați prezentei cereri scrieți, în josul paginii sau unde se poate și este vizibil, pe fiecare pagină, mențiunea „Conform cu originalul” și semnați lângă această mențiune. Acesta este modul în care certificați pentru conformitate cu originalul înscrisurile pe care doriți să le depuneți o dată cu cererea.
În cadrul probei cu testimoniale, solicit citarea în calitate de martori a numiţilor
(nume ..., prenume ...)
....., cu domiciliul în ...
(adresa completă a martorilor : localitate, str., nr., bloc, scară, etaj, nr. ap.)
, pentru dovedirea celor expuse mai sus.
În cadrul probei cu interogatoriu, solicit citarea pârâtului, sub sancţiunea aplicării dispoziţiilor art. 358 din
Codul
de procedură civilă
(în cazul în care pârâtul refuză să răspundă la interogatoriu sau nu se înfăţişează, instanţa poate socoti aceste împrejurări ca o mărturisire deplină ori numai ca un început de dovadă în folosul aceluia care a propus interogatoriul)
, pentru dovedirea următoarelor aspecte...
ꜜ⁾
ꜜ⁾ Menţionați faptele pe care doriți să le probați cu interogatoriul. De exemplu: primirea de către pârât/pârâtă a darurilor pe care doriți să vi le dea înapoi, numărul/ valoarea acestora etc.
Mai întâi solicitați prin cererea de chemare în judecată să vi se admită acest tip de probă și apoi, dacă completul de judecată (judecătorul) vă încuviinţează o asemenea probă, depuneți la termenul de judecată următor interogatoriul scris. Mai exact, la data stabilită pentru termenul de judecată, grefierul va striga dosarul în care dumneavoastră sunteți parte și vă veți ridicați în picioare pentru a vă confirma prezența în sală, iar completul de judecată (judecătorul) vă va cere să depuneți pe loc interogatoriul. Este recomandat să nu depuneți interogatoriul la dosar înainte de termenul de jucată pentru ca partea adversă să nu vadă întrebările și să aibă răspunsurile deja pregătite.
Astfel, dacă completul de judecată vă încuviinţează o asemenea probă trebuie să formulaţi în scris toate întrebările pe care doriţi să le puneţi, lăsând spaţiu pentru consemnarea răspunsurilor (de obicei se împarte coala A4 în două coloane, pe prima coloană fiind enumerate întrebările, iar pe cea de a doua se lasă spațiu pentru a se completa răspusurile de către judecător în funcție de spusele părții adverse). De exemplu: 1. Recunoașteți că ...? 2. Este adevărat că în data de...?  etc. (click
aici
pentru model)
În cadrul probei cu expertiză în specialitatea ....., solicit încuviinţarea următoarelor obiective .....ꜜ⁾
ꜜ⁾Alegeți specialitatea în conformitate cu clasificarea prevăzută în
Ordinul
Ministerului justiției nr.199/C/2010 pentru aprobarea Nomenclatorului specializărilor expertizei tehnice judiciare. (de exemplu: expertiza tehnică a actelor, evaluări proprietății imobiliare, evaluări bunuri mobile, contabilitate etc.)
Precizați obiectivele evaluării. ( de exemplu: stabilirea cuantumului darului etc).
Anexez prezentei cereri de chemare dovada achitării taxei judiciare de timbru în cuantum deꜜ⁾ ....
ꜜ⁾ Conform art. 3 alin.1 lit.a din
Ordonanța
de urgență a Guvernului nr. 80/ 26 iunie 2013 privind taxele judiciare de timbru taxa judiciară de timbru pentru cererea  evaluabilă în bani, de restituire a darurilor, se calculează astfel:
a) pana la valoarea de 500 lei -  8%, dar nu mai putin de 20 lei;
b) intre 501 lei si 5.000 lei - 40 lei + 7% pentru ce depaseste 500 lei;
c) intre 5.001 lei si 25.000 lei - 355 lei + 5% pentru ce depaseste 5.000 lei;
d) intre 25.001 lei si 50.000 lei - 1.355 lei + 3% pentru ce depaseste 25.000 lei;
e) intre 50.001 lei si 250.000 lei - 2.105 lei +2% pentru ce depaseste 50.000 lei;
f) peste 250.000 lei -  6.105 lei + 1% pentru ce depaseste 250.000 lei.
Solicit judecarea cauzei, în lipsăꜜ⁾  în conformitate cu art. 223 alin. (3) din
Codul
de procedură civilă.
ꜜ⁾
Mențiunea este opțională. Dacă nu doriți să vă prezentați în instanță, conform art. 223 alin.3 din
Codul
de procedură civilă, cauza se judecă și în absența dumneavoastră, dacă ați precizat în cererea de chemare în judecată faptul că doriți ca judecarea acesteia să se facă și în lipsă. Atenție, potrivit art.411 alin.1 pct.2, când niciuna din părți nu se prezintă la proces, judecătorul suspendă judecata, cu excepția situației în care una din părți a cerut în scris judecarea în lipsă.
În conformitate cu art. 453 din
Codul
de procedură civilă., solicit instanţei să oblige pârâtul/pârâţii la plata cheltuielilor de judecatăꜜ⁾ ocazionate de acest proces.
ꜜ⁾ Cheltuielile de judecată constau în taxele judiciare de timbru, onorariile avocaţilor/ experţilor/ specialiştilor/ sumele cuvenite martorilor/ cheltuielile de transport/cheltuielile de cazare şi orice alte cheltuieli necesare pentru buna desfăşurare a procesului.
În conformitate cu art. 453 din
Codul
de procedură civilă., solicit instanţei să oblige pârâtul la plata cheltuielilor de judecată ocazionate de acest procesꜜ⁾ .
ꜜ⁾ Mențiunea este opțională. De exemplu, pot exista cheltuieli reprezentând onorariile avocaţilor/ experților/ sumele cuvenite martorilor pentru cheltuielile de transport, cazare sau masă etc.
Depun prezenta cerere de chemare în judecată, în două exemplare.ꜜ⁾
ꜜ⁾ Conform art.149 alin. 1 din Codul de procedură civilă „Când cererea urmează a fi comunicată, ea se va face în atâtea exemplare câte sunt necesare pentru comunicare, în afară de cazurile în care părţile au un reprezentant comun sau partea figurează în mai multe calităţi juridice, când se va face într-un singur exemplar. În toate cazurile este necesar şi un exemplar pentru instanţă.” ( de exemplu, dacă există un singur pârât, cererea va fi întocmită în 3 exemplare, unul pentru pârât, unul pentru instanță și unul îl păstrați dumneavoastră, pentru că pe acest din urmă exemplar vă va pune lucrătorul de la registratura instanței o ștampilă cu numărul de înregistrare al cererii).
Fiecare exemplar al cererii de chemare în judecată va fi însoțit de copiile certificate după înscrisurile la care ați făcut referire mai sus.
Dacă nu doriți să vă deplasați la sediul instanței pentru a depune cererea, aceasta din urmă poate fi transmisă:
prin reprezentant convențional (persoană pe care ați împuternicit-o prin procură / împuternicire să vă reprezinte/să depună cererea pentru dvs.);
prin poştă, cu confirmare de primire și, în mod ideal, cu conținut declarat sau prin curier;
prin fax sau prin poşta electronică ( cererea se înregistrează şi primeşte dată certă prin aplicarea de către lucrătorul de la registratura instanței a ştampilei de intrare).
Anexez prezentei cereri de chemare în judecată procura în original/ împuternicirea avocaţialăꜜ⁾.
ꜜ⁾Dacă cererea se face prin mandatar/ avocat se anexează în plus și procura în original/copie legalizată/împuternicirea avocaţială.
Data                                                                   Semnătura
ꜜ⁾
ꜜ⁾ Semnătura de pe cerere trebuie să fie olografă (scrisă de mână). Atenție: chiar dacă trimiteți cererea semnată prin email, instanța vă va pune în vedere prin citație să depuneți cererea în original semnată olograf (dacă nu doriți să vă prezentați la registratura instanței pentru a o depune, o puteți trimite prin poștă și se va atașa la dosar în momentul primirii), iar în cazul în care nu vă conformați acestei solicitări, se va anula cererea pentru lipsa semnăturii.
Domnului Preşedinte al Judecătoriei .....
Descarcă gratuit acest model apăsând butonul „ Descarcă”.
Pentru mai multe detalii privind logodna, vezi
aici
.
Descarcă
Conform Constituției României, orice persoană se poate adresa justiţiei pentru apărarea drepturilor, a libertăţilor şi a intereselor sale legitime.
Mai multe despre noi
Linkuri utile
Despre noi
Protecția consumatorilor - A.N.P.C.
Contactați-ne
Str. Carol I, nr.1, 240178, Ramnicu Valcea, Valcea, Romania
Telefon: +4 0771 023 552
E-Mail: contact@singur-in-instanta.ro
Nr. ord.registru com./an J38/349/2019
C.I.F 40707583
Copyrights © 2025 All Rights Reserved by
sbmweb.ro.
Termeni și Condiții
Sitemap