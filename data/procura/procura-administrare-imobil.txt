PROCURĂ

Subsemnata, ... (Nume mandantă), cetățean român, cu domiciliul în Mun. București, Sector ..., Str. ..., nr. ..., bl. ..., sc. ..., et. ..., ap. ..., identificată cu C.I. seria ..., nr. ..., eliberată de S.P.C.E.P. Sector ... la data de ..., valabilă până la data de ..., C.N.P. ..., prin prezenta împuternicesc pe doamna ... (Nume mandatară), cetățean român, cu domiciliul în Mun. București, Sector ..., Str. ..., nr. ..., bl. ..., sc. ..., et. ..., ap. ..., posesoare a C.I. seria ..., nr. ..., eliberat de S.P.C.E.P. Sector ... la data de ..., valabil până la data de ..., C.N.P. ..., pentru ca în numele meu şi pentru mine, să acţioneze cu depline puteri, în faţa autorităţilor şi instituţiilor publice, administrative, financiare, bancare, judecătoreşti etc., precum şi în faţa oricăror persoane fizice şi juridice, publice sau private, pentru a îndeplini, încheia şi executa orice acte de administrare şi conservare cu privire la toate bunurile mele mobile şi imobile din România, şi în general, pentru a mă reprezenta, susţine şi apăra drepturile şi interesele mele de orice fel.
În executarea prezentului mandat, mandatara mea mă va putea reprezenta în orice fel de probleme, putând îndeplini orice fel de acte sau fapte, în numele meu şi pentru mine, după cum va considera necesar şi, în îndeplinirea prezentului mandat general, va putea îndeplini următoarele operaţiuni, dar fără a se limita la:
1) Se va ocupa de întreţinerea şi supravegherea tuturor bunurilor mobile şi imobile pe care le deţin, va face orice acte şi fapte juridice pentru o bună administrare şi conservare a bunurilor ca un bun proprietar, va putea îndeplini toate formalităţile şi va putea semna orice document pentru asigurarea obligatorie a bunurilor imobile, va putea să plătească orice obligaţii băneşti cu titlu de impozite, taxe, cât şi cu orice alt titlu şi să primească dovezi de achitare a acestor obligaţii; mă va reprezenta cu depline puteri în relaţiile de orice natură cu instituţiile furnizoare de servicii publice şi de gospodărie comunală, de interes public sau privat (furnizorii de energie electrică, gaze naturale, Regia Generală de Apă, Romtelecom sau, după caz, alte societăţi de telefonie, societăţi de transmitere a semnalelor TV prin cablu etc.) pentru încheierea tuturor contractelor de furnizare a energiei electrice, de distribuire a gazelor naturale, de furnizare a apei, de furnizare a serviciului telefonic etc., precum şi pentru executarea acestor contracte în bune condiţii, va plăti contravaloarea serviciilor prestate (abonamente etc.), va putea solicita eliberarea facturilor telefonice detaliate, va putea face orice fel de cereri, declaraţii şi primi orice fel de înscrisuri şi documente oficiale, semnând în mod legal de primirea acestora şi, în general, mă va reprezenta în orice problemă ar decurge din calitatea mea de beneficiar al acestor servicii prestate; de asemenea, mandatarul meu va încheia contracte de asigurare pentru orice pierderi sau angajare de răspundere, în modurile pe care le va socoti de cuviinţă, va subscrie orice poliţă de asigurare sau clauză adiţională la aceasta, va rezilia sau va modifica orice asigurare de daune, dacă va considera necesar;
2) Va putea să închirieze bunurile imobile şi/sau să le împrumute în folosinţă gratuită, oricui va crede de cuviinţă şi în condiţiile cele mai avantajoase, va face dovada proprietăţii mele asupra acestor bunuri, va negocia şi stabili toate clauzele contractelor de închiriere şi/sau contractelor de comodat, va încheia, în condiţiile legii, aceste contracte, pe care le va semna, în numele meu şi pentru mine, va urmări şi asigura respectarea contractelor încheiate, va putea renegocia chiria sau alte clauze ale contractelor de închiriere sau contractelor de comodat încheiate, precum şi prelungirea acestora, va încasa, după caz, chiriile stabilite, dând chitanţă liberatorie de primirea acestora, va putea introduce orice acţiune civilă pentru plata chiriei sau pentru rezilierea contractelor şi evacuarea chiriaşilor / comodatarilor ce nu şi-au îndeplinit obligaţiile contractuale;
3) Va putea să plătească orice obligaţii băneşti cu titlu de impozite, taxe, creanţe, cât şi cu orice alt titlu, în legătură cu bunurile mobile / imobilele pe care le deţin, va putea să încaseze toate sumele de bani cu titlu de chirii, alocaţii, dobânzi, comisioane, taxe, datorii şi creanţe de orice fel, în legătură cu bunurile mobile / imobilele pe care le deţin, precum şi să dea şi să primească dovezi de primire şi achitare ale celor menţionate mai sus;
4) Mă va reprezenta cu depline puteri în faţa autorităţilor şi instituţiilor publice competente (D.G.E.I.P., Administraţia Financiară, organe de poliţie, oficii stare civilă etc.) în vederea clarificării statutului meu juridic în raport cu Statul Român (cetăţenie, cazier fiscal şi judiciar, stare civilă, instituţiile competente în domeniul dreptului muncii etc.) în orice fel de probleme, inclusiv, dar fără a se limita la taxe şi impozite de orice natură, cetăţenie, cazier fiscal şi judiciar, stare civilă etc., scop în care va îndeplini toate formalităţile necesare, va obţine şi furniza orice documente şi informaţii necesare, va plăti taxa consulară aferentă şi orice alte taxe legale pentru serviciile prestate, va putea formula şi semna orice declaraţie, cerere, formular, vor ridica orice tip de document corespunzător, semnând de primirea acestora;
5) Mă va reprezenta în relaţiile de orice natură cu Agenţia Naţională de Administrare Fiscală, Direcții și Servicii de Taxe și Impozite Locale competente, Direcții și Servicii de Taxe și Impozite Locale din cadrul primăriilor competente, sau cu orice alt organ fiscal competent în orice problemă, de orice natură, putând solicita, depune, obţine şi ridica orice fel de documente şi să achite orice fel de taxe.
În acest scop, mandatara mea se va prezenta la sediul ANAF precum şi la toate organele abilitate, va face dovada calităţii sale de mandatar, va face orice fel de cereri şi/sau declaraţii, va întocmi, va dispune şi va ridica acte, inclusiv declaraţiile fiscale şi formularele fiscale prin serviciul on-line, certificate fiscale, va achita taxe, va semna orice formular sau act ce va fi necesar, în formă scriptică sau electronic, în caz de nevoie va face orice fel de cereri şi declaraţii, va solicita informaţii, semnând în numele meu şi pentru mine, oriunde va fi necesar, în limitele prezentului mandat, semnătura sa fiindu-mi pe deplin opozabilă.
6) Mă va reprezenta cu depline puteri în faţa autorităţilor şi instituţiilor competente (instituţii de învăţământ, oficii de stare civilă, notar public, prefectură, tribunal, Ministerul Afacerilor Externe, Ministerul Educaţiei, Cercetării, Tineretului şi Sportului etc.), în vederea solicitării şi ridicării oricăror documente, inclusiv, dar fără a se limita la asigurări de călătorie, vize de călătorie, acte de studii (diplomă de bacalaureat, diplomă de licenţă, foi matricole, adeverinţe / certificate etc.), acte de stare civilă etc., în original sau, după caz, duplicat, precum şi în vederea vizării, traducerii, legalizării şi supralegalizării oricărui tip de documente, în condiţiile Convenţiei de la Haga din 1961, ratificată prin Ordonanţa Guvernului nr. 66/1999, proceduri necesare pentru recunoaşterea acestora în străinătate, scop în care va îndeplini toate formalităţile necesare, va obţine şi furniza orice documente şi informaţii necesare, va solicita, în numele meu şi pentru mine, eliberarea, traducerea, legalizarea, cât şi supralegalizarea şi vizarea oricărui tip de documente, inclusiv acte de studii şi acte de stare civilă de orice tip, va plăti taxele legale pentru serviciile prestate, va putea face orice cereri şi declaraţii şi primi orice fel de înscrisuri oficiale, semnând în mod legal de primire a acestora;
7) mă va reprezenta cu depline puteri în faţa oficiilor poştale, oficiilor poştale vamale, organelor de vamă, precum şi în faţa tuturor autorităţilor competente şi îmi va ridica orice fel de corespondenţă, colete, trimiteri poştale etc., sosite pe numele meu din ţară şi din străinătate şi, în acest scop, va efectua toate formalităţile necesare şi va semna pentru primirea corespondenţei, coletelor şi a oricăror alte trimiteri poştale, după plata taxelor legale pentru serviciile prestate;
8) Mă va reprezenta cu depline puteri, în relațiile cu organele financiare teritoriale, în orice problemă pentru aplicarea dispozițiilor legale privind impozitul pe venit, scop în care, va completa și depune declarațiile de venit global și, dupa caz, declarațiile speciale, va face mențiunile corespunzătoare privind deducerile personale, inclusiv a celor suplimentare pentru persoanele aflate în întreținere, după caz, va furniza orice fel de informații și documente justificative, va primi deciziile de impunere, va efectua orice plați anticipate cu titlu de impozit, va plăti orice sume datorate cu titlu de impozit, va putea solicita compensarea oricăror sume datorate, va putea face orice cereri, declarații, contestații și primi orice fel de înscrisuri și documente oficiale, în îndeplinirea prezentului mandat, având toate obligațiile care-mi revin în calitate de contribuabil, inclusiv de a anunța în termen organelor abilitate orice modificare intervenită în situația veniturilor mele de natură a influența stabilirea impozitului, fiind solidar răspunzător cu subsemnatul pentru neîndeplinirea obligațiilor de declarare a veniturilor și de plată a impozitelor datorate;
9) În numele meu şi pentru mine, să mă reprezinte în relaţia cu orice societate bancară, prin orice sucursală/agenţie atât din România pentru conturile inregistrate pe numele meu şi după caz în vederea deschiderii de conturi bancare pe numele meu în Ron şi în valută, putând să efectueze orice operaţiune bancară de depunere, retragere, schimb, transfer, depozite, lichidări, a oricăror sume de bani, inclusiv a dobânzilor aferente, din acest cont, putând solicita şi obţine cardul bancar şi pinul aferent pentru conturile deschis pe numele subsemnatei şi serviciul de Internet Banking (E-banking).
În acest scop, mandatara mea va prezenta actele şi documentaţia necesară, va putea deschide conturi bancare la orice societate bancară prin orice sucursală/agenţie din România, va solicita şi va ridica carduri emisr pe numele meu şi pinul aferent precum şi token-ul si alte dispozitive pentru internet banking, va putea solicita efectuarea operaţiunilor de retragere/transfer/constituire depozite din contul deschis pe numele meu, inclusiv lichidarea acestuia, la libera sa apreciere, va îndeplini toate formalităţile cerute de reglementările băncii, va confirma extrasele de cont şi va putea retrage orice sumă de bani, semnând în numele meu şi pentru mine, atât pentru primirea sumelor de bani, cât şi pentru ridicarea extraselor de cont.
10) Pentru susţinerea şi apărarea drepturilor şi intereselor mele, de orice natură, inclusiv în cauze de natură penală, în legătură cu bunurile de orice fel aflate în patrimoniul meu şi/sau în legătură cu orice acte şi fapte care mi-au cauzat prejudicii, mandatarul mea mă va reprezenta în faţa tuturor autorităţilor competente (poliţie, parchet, instanţe judecătoreşti de orice grad), va putea angaja un avocat la libera sa apreciere, va înainta orice acţiune va socoti ca fiind utilă apărării drepturilor şi intereselor mele, mă va reprezenta în cadrul procesului penal şi va susţine cererea mea de constituire ca parte civilă sau va înainta orice altă acţiune va socoti ca fiind utilă apărării drepturilor şi intereselor mele, va putea să o susţină, să o restrângă sau să o retragă, va putea să răspundă la orice acţiune ce s-ar intenta împotriva mea, va putea face orice fel de cereri procesuale, va primi citaţii şi va lua termene în cunoştinţă, va cere comunicări de acte, va propune şi administra toate probele necesare, va primi sentinţe, decizii şi va semna de primirea acestora, va putea uza de orice cale de atac prevăzută de lege împotriva hotărârilor ce se vor pronunţa, reprezentându-mă cu aceleaşi drepturi în faţa instanţelor judecătoreşti superioare, va cere investirea cu formulă executorie a hotărârilor rămase definitive şi le va primi investite, va primi şi executa orice titlu definitiv cerând, înfiinţând sau desfiinţând tot felul de urmăriri şi execuţii mobiliare sau imobiliare şi va primi orice sume de bani, cu orice titlu, ce se vor stabili că mi se cuvin prin hotărârile judecătoreşti pronunţate şi, în general, va putea face orice act va crede de cuviinţă în vederea bunei apărări a drepturilor şi intereselor mele de orice natură.
Eu, ... (Nume Mandantă), specific faptul că prezenta procură este netransmisibilă şi valabilă pe o perioadă de 3 (trei) ani, conform art. 2015 Codul Civil, începând de astăzi, data autentificării sau până la revocarea sa expresă, notificată mandatarului şi autorităţilor publice unde voi considera necesar, iar, în îndeplinirea sa, mandatarul meu va îndeplini tot ceea ce vor crede de cuviinţă pentru apărarea drepturilor şi intereselor mele de orice natură, în legătură cu mandatele încredinţate, aşa cum aş proceda eu, însămi, prezent personal, semnând, în numele meu şi pentru mine, orice şi oriunde va fi necesar, semnătura sa fiindu-mi opozabilă în limitele mandatelor încredinţate, subsemnata confirmând şi ratificând prin prezenta orice acţiune şi tot ce vor întreprinde în mod legal mandatarul meu în baza prezentei procuri, chiar dacă nu sunt specificate expres, dar sunt necesare pentru buna executare a mandatelor încredinţate.
Tehnoredactat la Biroul Notarial "Professio", într-un exemplar original care rămâne în arhiva biroului notarial și 3 (trei) duplicate, din care unul va rămâne în arhiva biroului notarial și 2 (două) exemplare au fost eliberate părții.
Mandantă,
S.S. (Nume mandantă)