CONTRACT DE COMODAT
PĂRŢILE:
1. COMODANT 1, cetăţean român, cu domiciliul în Mun. București [...], identificat cu C.I. seria [...], nr. [...], eliberată de [...], la data de [...], C.N.P. [...],
2. COMODANT 2, cetăţean român, cu domiciliul în Mun. București [...], identificată cu C.I. seria [...], nr. [...], eliberată de [...], la data de [...], C.N.P. [...], în calitate de comodanți, și
3. COMODATAR S.R.L., cu sediul în Mun. București [...], înregistrată la Registrul Comerțului de pe lângă Tribunalul București sub nr. J[...], având Cod Unic de Înregistrare  [...], reprezentată de asociat și administrator COMODANT 1, cetăţean român, cu domiciliul în Mun. București [...], identificat cu C.I. seria [...], nr. [...], eliberată de [...], la data de [...], C.N.P. [...], în calitate de comodatar, a intervenit prezentul contract de împrumut de folosinţă în următoarele condiţii:
OBIECTUL CONTRACTULUI:
Subsemnații, COMODANT 1 și COMODANT 2, declarăm că împrumutăm spre folosinţă cu titlu gratuit, societății COMODATAR S.R.L. reprezentată prin asociat și administrator COMODANT 1, următorul autoturism, proprietatea noastră:
-autouturismul marca [...], tipul/varianta [...], nr. de omologare [...], nr. de identificare [...], culoare [...], cilindree [...], an de fabricație [...], înmatriculat sub nr. [...], deținut în baza cărții de identitate seria [...] și a certificatului de înmatriculare [...], ambele eliberate de SRPCIV BUCUREȘTI.
Noi, COMODANT 1 și COMODANT 2, declarăm, sub sancțiunile prevăzute de art. 326 din Codul Penal pentru fals în declarații, că am dobândit autoturismul sus menționat, prin cumpărare, în timpul căsătoriei noastre. De asemenea, declarăm pe proprie răspundere că autoturismul descris mai sus nu a fost înstrăinat, nu este sechestrat, ipotecat, confiscat, este liber de orice sarcini și nu formează obiectul niciunui litigiu judecătoresc.
Subsemnații, COMODANT 1 și COMODANT 2, declarăm, sub sancțiunile prevăzute de art.326 din Codul Penal pentru fals în declarații, că suntem căsătoriți sub regimul comunității legale de bunuri și nu am încheiat vreo convenție matrimonială de schimbare a acestui regim.

---

DURATA CONTRACTULUI:
Împrumutul de folosinţă se realizează pe o perioadă de 3 (trei) ani începând cu data autentificării prezentului contract, 19.05.2021 și până la data de 19.05.2024.
DESTINAŢIA BUNULUI:
Autoturismul urmează a fi folosit pentru a călători cu acesta, atât în ţară cât şi în străinătate.
OBLIGAŢIILE COMODATARULUI:
Comodatarul, prin administrator, este ţinut să păzească şi să conserve bunul împumutat cu prudenţa şi diligenţa unui bun proprietar.
Comodatarul, prin administrator, nu poate folosi bunul împrumutat decât în conformitate cu destinaţia acestuia determinată prin prezentul contract ori după natura bunului. Acesta poate permite unui terţ să îl folosească ori de câte ori va fi necesar cu aprobarea comodanților.
Dacă comodatarul, prin administrator, foloseşte bunul cu altă destinaţie decât aceea pentru care a fost împrumutat sau dacă prelungeşte folosinţa după scadenţa restituirii, răspunde pentru pieirea sau deteriorarea bunului, chiar dacă acesta se datorează unei forţe majore (cu excepţia cazului în care se dovedeşte că bunul ar fi pierit ori s-ar fi deteriorat oricum din cauza acelei forţe majore).
Comodatarul, prin administrator, suportă cheltuielile pe care le-a făcut pentru a folosi bunul (lucrările de întreţinere, conservare şi reparaţii ale acestuia, contravaloarea combustibilului şi a lubrifianţilor, contravaloarea pieselor de schimb, taxe şi impozite, asigurare auto, amenzi de circulatie, rovigneta, etc).
Comodatarul, prin administrator este obligat să înapoieze bunul la împlinirea termenului convenit.

---

OBLIGAŢIILE COMODANȚILOR:
Să predea autoturismul ce face obiectul contractului de comodat.
Comodanții, care la data încheierii contractului, cunosc viciile ascunse ale bunului împrumutat şi nu au prevenit-o pe comodatară despre acestea, sunt obligați să repare prejudiciul suferit din această cauză de comodatară.
Comodanții pot cere restituirea bunului înainte de momentul prevăzut în contract, atunci când ei înșiși au o nevoie urgentă şi neprevăzută de bun sau atunci când comodatara îşi încalcă obligaţiile.
TITLUL EXECUTORIU:
În ceea ce priveşte obligaţia de restituire, prezentul contract constituie titlu executoriu, în condiţiile legii, în cazul încetării prin decesul reprezentantului comodatarului sau prin expirarea termenului.
Cheltuielile ocazionate cu perfectarea prezentului act privesc pe comodatar.
Declarăm că, în conformitate cu cerintele Regulamentului (UE) 2016/679 al Parlamentului European și al Consiliului din 27 aprilie 2016 privind protecția persoanelor fizice în ceea ce privește prelucrarea datelor cu caracter personal si privind libera circulație a acestor date și de abrogare a Directivei 95/46/CE (Regulamentul general privind protecția datelor - RGPD) și ale Legii notarilor publici și activității notariale nr 36/1995 republicată, am luat cunoștință că notarul public în calitate de operator de date cu caracter personal, are obligația legală de a ne administra, prelucra și porta în condiții de siguranță, inclusiv prin accesarea registrelor notariale și a celorlalte registre publice prevăzute de lege și numai pentru scopurile prevăzute de legislalia în vigoare, datele noastre personale pe care le furnizăm sau pe care le furnizează, după caz, un membru al familiei noastre ori o altă persoană.
Totodată, am luat act de faptul că datele noastre cu caracter personal sunt transmise, prin orice mijloc de comunicare, instituțiilor publice, notarilor publici sau altor entități publice ori private ale căror activități sunt incidente în activitatea notarială sau care au legătură directă ori implicită cu instrumentarea actului ori procedurii notariale pentru care am depus cererea la sediul biroului notarial și care, la rândul lor sunt operatori de date cu caracter personal și suntem de acord cu prelucrarea datelor cu caracter personal.
Noi, părţile din contract, declarăm că am citit prezentul act, suntem de acord cu conţinutul acestuia ce reprezintă voinţa noastră liberă şi neviciată şi, de asemenea, declarăm pe răspunderea noastră că afirmaţiile făcute în prezentul act sunt conforme cu adevărul. De asemenea, declarăm că notarul public ne-a oferit consilierea juridică necesară încheierii prezentului contract.
Tehnoredactat şi autentificat la Biroul Notarial „Professio”, din Bd. Ion Mihalache nr. 26-28, București, Sector 1, într-un singur exemplar original, care rămâne în arhiva biroului notarial și 4 (patru) duplicate, din care unul va rămâne în arhiva biroului notarial, și 3 (trei) exemplare au fost eliberate părților.
COMODANȚI,
(Semnături)
COMODATAR,
(Semnătură)