PROCURĂ SPECIALĂ
Subsemnații, NUME MANDANT SOȚ, cetățean român, cu domiciliul în municipiul București, str. ..., nr. ..., bl. ..., sc. ..., et. ..., ap. ..., sector 1, identificat cu C.I. seria ..., nr. ..., eliberată de S.P.C.E.P. Sector 1 la data de ..., C.N.P.... și NUME MANDANTĂ SOȚIE, cetățean român, cu domiciliul în municipiul București, str. ..., nr. ..., bl. ..., sc. ..., et. ..., ap. ..., sector 1, identificată cu C.I. seria ..., nr. ..., eliberată de S.P.C.E.P. Sector 1 la data de ..., C.N.P...., împuternicim prin prezenta pe domnul NUME MANDATAR 1, cetățean român, cu domiciliul în municipiul București, ..., nr. ..., bl. ..., sc. ..., et. ..., ap. ..., sector 6, posesor al C.I. seria ..., nr. ..., eliberată de S.P.C.E.P. Sector 6, la data de ..., C.N.P. ... și pe NUME MANDATAR 2, cetățean român, cu domiciliul în municipiul București, Cal. ..., nr. ..., bl. ..., sc. ..., et. ..., ap. ..., sector 4, posesoare a C.I. seria ..., nr. ..., eliberată de S.P.C.E.P. Sector 4, la data de ..., C.N.P. ..., pentru ca, în numele nostru şi pentru noi, împreună sau separat să vândă oricui vor crede de cuviinţă, la preţul şi în condiţiile pe care le vor stabili mandatarii noștri, dreptul de proprietate asupra apartamentului nr. ..., proprietatea noastră, cu numărul cadastral ... CF nr. ..., situat în municipiul București, str. ... nr. ..., bl. ..., sc. ..., et. ..., sector 1, compus din 4 (patru) camere și dependințe, cu o suprafață utilă de 88,09 m.p., împreună cu dreptul de coproprietate asupra părților din imobil, care prin natura și destinația lor sunt în folosință comună, în cotă indiviză de 3,26%, împreună cu dreptul de folosință asupra terenului aferent locuinței, în suprafață de 28,88 m.p., pe durata existenței construcției și care urmează regimul juridic prevăzut de dispozițiile art. 36 alin. 2 din Legea nr. 18/1991, republicată, făcând dovada calității noastre de proprietari.
Subsemnații, NUME MANDANT SOȚ și NUME MANDANTĂ SOȚIE, declarăm că am dobândit dreptul de proprietate asupra imobilului descris mai sus, prin cumpărare, în timpul căsătoriei în baza contractului de vânzare-cumpărare autentificat sub nr. .../... la Biroul Notarului Public ..., cu sediul în municipiul București.
De asemenea, declarăm că, imobilul descris mai sus nu este grevat de sarcini sau servituți, nu a făcut obiectul vreunei alte înstrăinări către terţi prin acte juridice, orice vânzare, schimb sau donaţie, nu a fost depus ca aport în natură la capitalul social al vreunei societăţi comerciale, nu a fost scos din circuitul civil, nu a fost naţionalizat, expropriat, rechiziţionat, nu este litigios pe Legea 10/2001 și nu face obiectul niciunui alt litigiu, nu a fost iniţiată nicio acţiune civilă sau penală nicio procedură de executare – în mod direct sau indirect – sau orice alt tip de procedură, directă sau indirectă, referitoare la acest imobil, la posesia sau utilizarea lui, iar noi, proprietarii nu avem cunoştinţă despre existenţa vreunei ameninţări legate de vreo astfel de acţiune, reclamaţie sau pretenţie formulată de vreun terţ, de către stat, sau de vreo autoritate locală în ce priveşte imobilul sus menționat.
Mandatarii noștri sunt împuterniciți să negocieze cu depline puteri toate clauzele promisiunii bilaterale de vânzare cumpărare/contractului de vânzare inclusiv cele privind transmiterea proprietății asupra dreptului de proprietate asupra imobilului, predarea bunului, garanția de evicțiune și vicii, riscul contractului, să facă dovada calităţii noastre de proprietari şi să încaseze preţul vânzării ce va putea fi achitat integral la data autentificării contractului de vânzare sau la o dată ulterioară, în numerar sau prin virament bancar într-un cont deschis pe numele subsemnaților sau pe numele mandatarilor, putând îndeplini şi orice alte operaţiuni ar fi necesare pentru aducerea la îndeplinire integrală a mandatului.

---

În vederea executării prezentului mandat, mandatarii noștri vor face orice fel de cereri şi declaraţii necesare, ne vor reprezenta cu depline puteri în faţa oricăror persoane fizice sau instituţii implicate în realizarea prezentului mandat (Primăria competentă, Direcţia de Impozite și Taxe Locale, A.N.C.P.I.- O.C.P.I. competent, bancă, birou notarial), vor solicita şi vor ridica certificatul fiscal pentru operaţiunile ce urmează a fi îndeplinite, vor solicita şi vor ridica orice document necesar, vor solicita notarului public obţinerea extrasului de carte funciară pentru autentificare/informare, vor depune actele de proprietate precum şi toate documentele solicitate pentru încheierea promisiunii bilaterale de vanzare- cumparare/contractului de vânzare, se vor prezenta în faţa notarului public pentru încheierea promisiunii bilaterale de vanzare-cumparare (daca va fi cazul) și a contractului de vânzare în formă autentică, pe care îl vor semna, în numele nostru şi pentru noi, vor încasa preţul vânzării, în modalitatea menţionată mai sus, vor declara că sunt de acord cu transmisiunea proprietăţii cu toate atributele sale, cu radierea dreptului nostru de proprietate şi cu întabularea dreptului de proprietate pe numele cumpărătorului, mandatarii vor achita impozitul datorat pentru venitul rezultat din transferul proprietăţii imobiliare pentru imobil, în condiţiile Codului Fiscal, semnând în numele nostru şi pentru noi contractul de vânzare, precum şi oriunde trebuinţa o va cere, semnătura lor fiindu-ne pe deplin opozabilă.
În condiţiile în care preţul imobilului sus menţionat va proveni dintr-un credit bancar, mandatarii noștri vor putea solicita sau renunţa la înscrierea în cartea funciară a imobilului a ipotecii legale prevăzută de art. 2386 pct. 1 Cod Civil pentru restul de preţ rămas neîncasat. După încasarea integrală a preţului, mandatarii noștri vor putea face orice fel de declaraţii din care să rezulte aceasta. În eventualitatea în care va solicita înscrierea în cartea funciară a imobilului a ipotecii legale pentru restul de preţ neîncasat, vor putea face declaraţie sub formă autentică prin care vor solicita radierea din cartea funciară a ipotecii legale numai după încasarea integrală a preţului.
Mandatul este gratuit, netransmisibil şi valabil în timp până la revocare, dar nu mai mult de 3(trei) ani de la data autentificării, conform art. 2015 Codul Civil.
În situaţia revocării prezentei procuri, noi, mandanții, ne obligăm să anunţăm în scris toate organele şi instituţiile interesate, asumându-ne întreaga responsabilitate în situaţia în care vom omite acest lucru.
Mandantarii noștri sunt răspunzători pentru actele şi faptele îndeplinite prin prezentul mandat, conform art. 2017 şi art. 2019 Cod Civil.
Noi, semnatarii prezentului înscris, declarăm că ne exprimăm expres consimțământul (acordul) pentru prelucrarea datelor noastre cu caracter personal pe care le furnizăm în vederea accesării/ furnizării/ îndeplinirii serviciilor notariale oferite de Birou Individual Notarial PROFESSIO, în conformitate cu cerințele Regulamentului (UE) 2016/679 al Parlamentului European și al Consiliului din 27 aprilie 2016 privind protecția persoanelor fizice în ceea ce privește prelucrarea datelor cu caracter personal si privind libera circulație a acestor date și de abrogare a Directivei 95/46/CE (Regulamentul general privind protecția datelor - RGPD) și ale Legii notarilor publici și activității notariale nr. .../1995 republicată. Menționăm că, în exprimarea consimțământului, nu am fost influențați sau constrânși, sens în care ne exprimăm acordul liber și în cunoștință de cauză.
Noi, NUME MANDANT SOȚ și NUME MANDANTĂ SOȚIE, declarăm că înainte de semnarea prezentului înscris, am citit personal întregul cuprins al acestuia, i-am înțeles conținutul și consecințele juridice, constatând că cele cuprinse în act reprezintă voința noastră și corespund întrutotul condițiilor stabilite de noi, drept pentru care, în perfectă cunoștință de cauză solicităm autentificarea prezentului înscris și semnăm mai jos.
Noi, mandatarii, declarăm că am citit şi verificat întreg conţinutul prezentului act şi că cele arătate mai sus sunt în conformitate cu realitatea, toate datele sunt corecte şi solicităm redactarea şi autentificarea prezentului act care exprimă pe deplin dorinţa şi voinţa noastră.
Prezenta procura va fi comunicată pentru înregistrare la Centrul Naţional de Administrare a Registrelor Naţionale Notariale (C.N.A.R.N.N.) – INFONOT, iar noi, mandanții, solicităm ca prezentul act să fie înregistrat în Registrul Naţional Notarial de Evidenţă a Procurilor şi a Revocărilor Acestora (RNNEPR) şi mandatăm în acest sens biroul notarial pentru a efectua toate operaţiunile ce se impun.
Tehnoredactat şi autentificat la Birou Individual Notarial PROFESSIO, într-un singur exemplar original, care rămâne în arhiva biroului notarial și 4 (patru) duplicate, din care unul va rămâne în arhiva biroului notarial și 3 (trei) exemplare au fost eliberate părților.
MANDANȚI,