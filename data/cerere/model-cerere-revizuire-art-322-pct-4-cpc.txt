Domnule Preşedinte, [1]

Subsemnatul [2]_, domiciliat în_ contradictoriu cu intimatul [3]_, domiciliat în termen legal [4], prezenta
cerere de

împotriva sentinţei/deciziei civile nr. [5] / pronunţată de Judecătoria/Tribunalul/Curtea de Apel_/înalta
Curte de Casaţie şi Justiţie, solicitându-vă să dispuneţi_[6]

Revizuire

Motivele cererii sunt următoarele:

Motivele de fapt [7]:_

Temeiul de drept [8]: îmi întemeiez cererea pe dispoziţiile art. 322 pct. 4 C. proc. civ.

Pentru dovedirea formulării în termen a cererii de revizuire şi a temeiniciei motivului de revizuire invocat
solicit ataşarea la prezenta cauză a dosarului în care s-a pronunţat hotărârea atacată, precum şi
încuviinţarea următoarelor probe_, pe aspectul_[9]

Anexez copia hotărârii atacate, copii certificate de pe alte înscrisuri, respectiv_, precum şi chitanţa de
plată a taxei judiciare de timbru de 91.000 lei şi timbrul judiciar de 1.500 lei. [10]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [11]_

Semnătura,

Explicaţii

[1] Natura juridică. Revizuirea este o cale extraordinară de atac, de retractare, comună şi nesuspensivă de
executare, prin care se poate obţine, în cazurile expres şi limitativ prevăzute de art. 322 C. proc. civ.,
retractarea hotărârii definitive atacate.
[2] Calitate procesuală activă (revizuient) poate avea oricare dintre părţile interesate care au figurat în
procesul în care s-a pronunţat hotărârea supusă revizuirii sau, după caz, succesorii lor în drepturi, precum
şi procurorul, în temeiul art. 45 alin. (5) C. proc. civ., indiferent dacă acesta a participat sau nu la judecata
finalizată cu hotărârea pe care doreşte să o atace.
[3] Calitate procesuală pasivă (intimat) au celelalte părţi din procesul finalizat cu hotărârea atacată, care nu
au formulat cererea de revizuire sau, după caz, succesorii în drepturi ai acestora.

[4] Termenul de introducere. Pentru cazul prevăzut de art. 322 pct. 4 C. proc. civ., termenul de revizuire
este de o lună şi curge din ziua în care partea a luat cunoştinţă de hotărârea instanţei penale de condamnare
a judecătorului, martorului sau expertului ori de hotărârea care a declarat fals înscrisul. în lipsa unei astfel
de hotărâri, termenul curge de la data când partea a luat cunoştinţă de împrejurările pentru care constatarea
infracţiunii nu se mai poate face printr-o hotărâre penală, dar nu mai târziu de trei ani de Ia data producerii
acestora [art. 322 alin. (1) pct. 3 C. proc. civ.]

                                         1 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 4 C. PROC. CIV. [5] Obiectul revizuirii diferă în funcţie de varianta din art. 322 pct. 4 C. proc. civ. pe care revizuientul şi-a
întemeiat cererea. Astfel:

5.1. Pentru varianta condamnării martorului sau expertului şi pentru cea privind declararea falsităţii
înscrisului, obiectul revizuiri îl pot constitui numai hotărârile prin care s-a rezolvat fondul pretenţiei
deduse judecăţii - hotărâri rămase definitive în instanţa de apel sau prin neapelare şi hotărâri ale instanţelor
de recurs, cu excepţia celor cu privire la care legea interzice exercitarea acestei căi extraordinare de atac.

5.2. Pentru varianta condamnăriijudecătorului se admite că obiectul revizuirii îl pot constitui toate
hotărârile pronunţate de instanţele de recurs, precum şi hotărârile primei instanţe sau ale instanţei de apel,
chiar dacă prin ele nu se evocă fondul pretenţiei deduse judecăţii.

[6] Se va indica expres soluţia urmărită prin admiterea revizuirii întemeiată pe pct. 4 al art. 322, respectiv
în varianta condamnării judecătorului se va solicita desfiinţarea hotărârii atacate şi rejudecarea procesului,
iar în varianta pronunţării hotărârii pe baza unui material probator fals (variantă ce include atât declararea
ca fals a unui înscris privitor la pricină, cât şi condamnarea martorului sau expertului) se va solicita ca,
după admiterea în principiu a cererii de revizuire, să se procedeze la rejudecarea pricinii pe baza
administrării de probe noi, cu consecinţa schimbării în tot sau în parte a soluţiei din hotărârea atacată.
[7] Motivele de fapt. Se va indica varianta din motivul prevăzut de art. 322 pct. 4 C. proc. civ. ce a fost
dedusă judecăţii şi se va argumenta îndeplinirea condiţiilor acesteia prin raportare la situaţia concretă din
hotărârea atacată.

Punctul 4 al art. 322 deschide calea revizuirii când un judecător, martor sau expert care a luat parte la
judecată, a fost condamnat definitiv pentru o infracţiune privitoare la pricină sau când hotărârea atacată s-
a dat în temeiul unui înscris declarat fals în cursul ori în urma judecăţii.

în ambele variante, motivul presupune îndeplinirea următoarelor condiţii:

a) fapta infracţională sau falsitatea înscrisului să aibă implicaţii determinante asupra soluţiei date prin
hotărârea atacată, în sensul că vor conduce la schimbarea acesteia;

b) revizuientul să nu fi cunoscut la epoca judecăţii existenţa vreuneia din aceste situaţii;

c) să fi intervenit o hotărâre penală definitivă de condamnare a judecătorului, martorului sau expertului
care a participat la judecată sau, după caz, o hotărâre penală prin care s-a declarat fals un înscris privitor la
pricină, afară de cazul în care cercetarea penală nu mai este posibilă din cauza unui impediment legal
(amnistie, moartea făptuitorului, prescrierea răspunderii penale etc.), când stabilirea acestor situaţii, în
vederea revizuirii, se face pe cale incidentală de instanţa civilă învestită cu cererea de revizuire, după
citarea celui învinuit de săvârşirea infracţiunii. De menţionat că judecătorul căruia i se impută săvârşirea
unei fapte penale nu poate fi citat în calitate de parte la soluţionarea cererii de revizuire, întrucât, de
regulă, în căile de atac au calitatea de părţi persoanele care au participat la judecată în litigiul în care a fost
pronunţată hotărârea atacată, dar cum în materie de revizuire legiuitorul a prevăzut expres citarea în proces
a celui învinuit de săvârşirea infracţiunii - art. 322 pct. 4 teza finală C. proc. civ. - judecătorul va fi citat în
proces ca intimat, fără însă a avea o poziţie similară cu cea a părţilor care nu au exercitat calea de atac.

Prin urmare, revizuientul va trebui să arate în cererea sa acele împrejurări care conturează condiţiile sus-

                                         2 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 4 C. PROC. CIV. menţionate.

[8] Temeiul de drept îl constituie dispoziţiile art. 322 pct. 4 C. proc. civ., urmând a se indica şi teza din
acest articol corespunzătoare variantei de revizuire la care s-a oprit partea, iar dacă s-a solicitat şi
suspendarea executării hotărârii atacate, acest temei de drept se întregeşte cu dispoziţiile art. 325 C. proc.
civ.
[9] Probele. Probaţiunea se structurează pe două aspecte: cel legat de formularea în termen a cererii de
revizuire şi cel legat de motivul propriu-zis de revizuire.

Pe primul aspect se poate solicita orice mijloc de probă, deoarece data la care partea a luat cunoştinţă de
hotărârea penală folosită în revizuire (de condamnare ori de declarare a falsităţii înscrisului) sau de
împrejurările pentru care constatarea infracţiunii nu se mai poate face printr-o hotărâre penală, ca moment
al începerii curgerii termenului de revizuire pentru motivul prevăzut de pct. 4 al art. 322, constituie un fapt
juridic, pentru care legea nu instituie limitări în privinţa mijloacelor de dovadă.

în ceea ce priveşte aspectul de fond, legat de verificarea motivului de revizuire invocat de parte, acesta
impune necesitatea solicitării de ataşare a dosarului în care s-a pronunţat hotărârea atacată şi, ca înscrisuri,
a hotărârii penale de condamnare a judecătorului, martorului sau expertului ori, după caz, a hotărârii prin
care s-a declarat fals un înscris privitor la pricină, iar dacă constatarea infracţiunii nu se mai poate face
printr-o hotărâre penală, pentru cercetarea incidentală a infracţiunii de către instanţa de revizuire se poate
solicita orice mijloc de probă admis de lege, cu respectarea regulilor de drept comun în materie de
probaţiune.

[10] Timbrajul. Taxa judiciară de timbru, în cuantum de 91.000 lei (la nivelul anului 2005), şi timbrul
judiciar, în valoare de 1.500 lei, sunt cele prevăzute de art. 3 lit. h) din Legea nr. 146/1997, cu modificările
şi completările ulterioare, respectiv de art. 3 alin. (1) din O.G. nr. 32/1995, cu modificările şi completările
ulterioare.
Dacă se solicită şi suspendarea executării hotărârii atacate, se datorează în plus o taxă judiciară de timbru
de 91.000 lei şi un timbru judiciar de 3.000 lei, conform art. 3 lit. e) din Legea nr. 146/1997, respectiv, art.
3 alin. (1) din O.G. nr. 32/1995.
[11] Instanţa competentă este cea care a pronunţat hotărârea a cărei revizuire se cere [art. 323 alin. (1) C.
proc. civ.]

LegeAZ.net

Powered by TCPDF (www.tcpdf.org)

                                         3 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 4 C. PROC. CIV.