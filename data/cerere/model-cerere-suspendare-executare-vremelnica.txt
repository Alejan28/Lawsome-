CERERE PRIVIND SUSPENDAREA EXECUTĂRII VREMELNICE

Domnule Preşedinte, [1]

Subsemnatul [2]_, domiciliat în_ _(reclamant/pârât) în cauza având ca obiect solicit ca prin hotărârea ce o
veţi pronunţa sa dispuneţi

Suspendarea executării hotărârii

nr. [3]_din data de_pronunţată de_în dosarul nr. /_până la soluţionarea apelului declarat împotriva
hotărârii pronunţate în primă instanţă.

Motivele cererii sunt următoarele:

Motivele de fapt [4]: învederez instanţei că_

Temeiul de drept [5]: Invoc dispoziţiile art. 280 C. proc. civ.

Probe [6]: Solicit încuviinţarea următoarelor probe_

Anexez: chitanţa de plată a taxei judiciare de timbru în cuantum de _ lei şi timbru judiciar în valoare de
_lei. [7]

Domnului Preşedinte Tribunalului/Curţii de Apel [8]_

Semnătura,

Explicaţii

[1] Natura juridică. Cererea de suspendarea a executării vremelnice a hotărârii tinde să oprească
executarea până la soluţionarea apelului împotriva hotărârii executorii de drept sau prin care s-a dispus
executarea vremelnică. Astfel, se pune la îndemâna părţii interesate un mijloc procedural, prin care poate
evita o executare păgubitoare, până la soluţionarea apelului.

Nu este necesar ca, înainte de a se formula cerere de suspendare în cadrul apelului, să se fi formulat cerere
de suspendare provizorie. Formularea unei astfel de cereri este la latitudinea părţii interesate.

1.1. Cerinţe obligatorii. Pentru a se formula o cererea privind suspendarea unei hotărâri cu executare
vremelnică este necesară îndeplinirea următoarelor condiţii:

a) să se fi declarat apel împotriva hotărârii a cărei suspendare a executării se cere, în caz contrar cererea
fiind inadmisibilă;

b) hotărârea să poată fi executată silit;

                                         1 / 2

MODEL DE CERERE PRIVIND SUSPENDAREA EXECUTĂRII VREMELNICE c) plata unei cauţiuni ce va fi fixată de instanţă în conformitate cu dispoziţiile art. 280 alin. (4) raportat la
art. 403 alin. (1) C. proc. civ.

1.2. Termen de introducere. Potrivit art. 280 C. proc. civ., această cerere se va putea face fie o dată cu
apelul, fie separat în tot cursul instanţei de apel.

[2] Titularul cererii este partea obligată la executare ca efect al pronunţării hotărârii judecătoreşti.

[3] Obiectul cererii. Deşi introducerea căii de atac a apelului, ca de altfel însuşi termenul pentru
exercitarea apelului, suspendă de drept executarea, există anumite hotărâri pentru care această suspendare
de drept nu operează. Este vorba de încheierile executorii pronunţate în cadrul procedurii necontencioase,
când instanţa de apel poate, la cerere, dispune suspendarea, cu sau fără cauţiune (art. 336 C. proc. civ.),
precum şi de hotărârile care se bucură de execuţie vremelnică, legală (art. 278 C. proc. civ.) sau
judecătorească (art. 279 C. proc. civ.).

[4] Motivele de fapt Partea care formulează această cerere trebuie să învedereze instanţei de apel, în
primul rând, faptul că a declarat calea de atac, în ce constă obligaţia sa de executare şi de ce aceasta l-ar
prejudicia prin executare, respectiv motivul concret pentru care se impune suspendarea executării
hotărârii.

[5] Temeiul de drept se regăseşte în dispoziţiile art. 280 C. proc. civ.

[6] Probe. Pentru rezolvarea acestui tip de cerere este suficient un probatoriu limitat, de regulă înscrisuri,
uneori argumentaţia cererii putându-se baza exclusiv pe actele dosarului.

[7] Timbrajul. Taxa judiciară de timbru este de 91.000 lei (la nivelul anului 2005), potrivit dispoziţiilor
art. 3 lit. e) din Legea 146/1997, cu modificările şi completările ulterioare.
Timbrul judiciar este de 3.000 lei, conform art. 3 alin. (1) din O.G. nr. 32/1995, cu modificările şi
completările ulterioare.

[8] Instanţa competentă să judece cererea este instanţa de apel, care se va pronunţa asupra suspendării în
cadrul judecării apelului. Cererea se depune la instanţa competentă să judece apelul sau la prima instanţă,
conform art. 280 alin. (2) C. proc. civ., după caz.

Această reglementare îşi găseşte raţiunea în faptul că, potrivit art. 280 alin. (1) C. proc. civ., cererea se
poate formula fie o dată cu apelul, caz în care se depune la instanţa a cărei hotărâre se atacă, fie pe
parcursul soluţionării apelului, caz în care se depune direct la instanţa de apel. 

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE PRIVIND SUSPENDAREA EXECUTĂRII VREMELNICE