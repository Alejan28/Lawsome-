DOMNULE PREŞEDINTE,

Subsemnatul(a)_, domiciliat(ă) în_, chem în judecată Primăria_, pentru ca prin hotărârea ce veţi pronunţa
să dispuneţi

ÎNREGISTRAREA TARDIVĂ A NAŞTERII

în registrul de născuţi pe anul_, a naşterii fiului (fiicei) meu (mele)_,

născut(ă) la data de_, în_, având ca părinţi pe_.

Motivele cererii:

In fapt, naşterea a avut loc la data de_, în_, şi nu am declarat-o

pentru că_.

Trecând un an de la naştere, vă rog să dispuneţi înregistrarea tardivă a acesteia în registrul de nou născuţi
pe anul_.

în drept, îmi întemeiez cererea pe dispoziţiile art. 21 din Legea nr. 119/1996 şi art. 23 alin. 2 din Decretul
nr. 31/1954.

Dovada acestor susţineri o fac cu certificatul medico-legal eliberat de_,

la data de_, şi cu martorii_.

Depun cererea în dublu exemplar pentru a se comunica pârâtei.

Data depunerii__

Semnătura_

DOMNULUI PREŞEDINTE AL JUDECĂTORIEI_

Explicaţii teoretice

1. CONCEPT ŞI REGLEMENTARE

Declararea naşterii se face la primăria locului unde s-a produs naşterea, în termen de 15 zile de la data
naşterii (art. 17 alin. 3 din Legea nr. 119/1996).

Când declaraţia a fost făcută după termenul de 15 zile, dar înlăuntrul unui an de la naştere, înregistrarea se
face pe baza aprobării primarului localităţii unde s-a produs naşterea (art. 20 alin. 1 din Legea nr.
119/1996).

                                         1 / 2

MODEL DE CERERE PRIVIND ÎNREGISTRAREA TARDIVĂ A NAŞTERII Dacă declaraţia se face după trecerea unui an de la naştere, înregistrarea se face numai pe baza unei
hotărâri judecătoreşti definitivă şi irevocabilă, hotărâre care trebuie să conţină toate datele necesare
întocmirii actului de naştere (art. 21 alin. 1 din Legea nr. 119/1996)

Acţiunea se introduce la judecătoria în a cărei rază are domiciliul persoana interesată sau unde are sediul
instituţia de ocrotire a copilului. în vederea soluţionării instanţa are obligaţia să ceară poliţiei să facă
verificări pentru stabilirea identităţii, precum şi avizul medicului legist cu privire la vârsta şi sexul
persoanei al cărei act de naştere se cere a fi întocmit (art. 21 alin. 2 din Legea nr. 119/1996).

Judecarea cauzei se face cu participarea procurorului.

Dispoziţiile art. 21 alin. 1 şi 2 din Legea nr. 119/1996 sunt aplicabile şi în cazul în care naşterea unui
cetăţean român s-a produs în străinătate, iar declaraţia de naştere se face în ţară.

Sediul materiei îl constituie dispoziţiile art. 21 din Legea nr. 119/1996 cu privire la actele de stare civilă şi
art. 23 alin. 2 din Decretul nr. 31/1954 privitor la persoanele fizice şi persoanele juridice.

Cererea se face în scris şi trebuie să îndeplinească cerinţele art. 112 C. proc. civ.

Cererea este scutită de taxa de timbru.

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE PRIVIND ÎNREGISTRAREA TARDIVĂ A NAŞTERII