Domnule Preşedinte, [1]

Subsemnatul_, în calitate de executor judecătoresc, în conformitate cu dispoziţiile art. 373^1 alin. (1) C.
proc. civ., vă înaintez alăturat cererea de executare silită formulată de creditorul_, domiciliat în_,
împotriva debitorului_, domiciliat în _, solicitându-vă

Încuviinţarea executării silite

a obligaţiei stabilite în sarcina debitorului prin titlul executoriu_ [2]

Anexez alăturat copia cererii de executare a creditorului, copia titlului executoriu, taxa judiciară de timbru
de 91.000 lei şi timbrul judiciar de 3.000 lei. [3]

Semnătura,

Ştampila biroului executorului judecătoresc Domnului Preşedinte al Judecătoriei [4] _

Explicaţii teoretice

[1] Natura juridică. încuviinţarea executării silite este o etapă obligatorie şi prealabilă executării silite
propriu-zise, care ţine de dreptul de jurisdicţie al instanţei; sediul materiei îl constituie dispoziţiile art.
3731 C. proc. civ.

[2] Se va indica obligaţia din titlul executoriu cu privire la care poartă cererea de executare a creditorului,
precum şi titlul executoriu pe care se întemeiază această cerere.

[3] Timbrajul. Taxa judiciară de timbru de 91.000 lei (la nivelul anului 2005) şi timbrul judiciar de 3.000
lei sunt cele prevăzute de art. 3 lit. o) din Legea nr. 146/1997, cu modificările şi completările ulterioare,
respectiv de art. 3 alin. (1) din O.G. nr. 32/1995, cu modificările şi completările ulterioare.
[4] Instanţa competentă. Conform art. 3731 alin. (1) C. proc. civ. raportat la art. 373 alin. (2) C. proc. civ.,
cererea de încuviinţare a executării se adresează instanţei de executare competente, respectiv judecătoria
în circumscripţia căreia se face executarea, în afara cazurilor în care legea dispune altfel. De exemplu, în
cazul urmăririi bunurilor, instanţa de executare este judecătoria în circumscripţia căreia se află acestea, iar
dacă bunurile urmăribile se află în circumscripţiile mai multor judecătorii, oricare dintre acestea poate fi
instanţă de executare, la alegerea creditorului [art. 373 alin. (1) C. proc. civ.].

Pentru hotărârile date în străinătate încuviinţarea executării silite urmează procedura prevăzută de legea
specială - Legea nr. 105/1992 privind reglementarea raporturilor de drept internaţional privat, conform art.
374 alin. (3) C. proc. civ.

LegeAZ.net

                                         1 / 1

Powered by TCPDF (www.tcpdf.org)

MODEL DE CERERE DE ÎNCUVIINŢARE A EXECUTĂRII SILITE