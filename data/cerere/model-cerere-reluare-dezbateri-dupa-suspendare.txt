CERERE PENTRU RELUAREA DEZBATERILOR DUPĂ
SUSPENDARE

Instanţa_

Secţia_

Dosar nr. /

Termen la data de_

Domnule Preşedinte, [1]

Subsemnatul [2]_, în calitate de_(reclamant/pârât/ apelant/intimat) în cauza având ca obiect_vă solicit să
dispuneţi

Repunerea cauzei pe rol şi reluarea dezbaterilor

întrucât motivele pentru care s-a dispus suspendarea nu mai subzistă.

Motivele cererii sunt următoarele:

Motivele de fapt [3]: învederez instanţei că_

Temeiul de drept [4]: Invoc dispoziţiile art. 245 C. proc. civ.

Probe [5]: în sprijinul cererii anexez _

Anexez: chitanţa de plată a taxei judiciare de timbru în cuantum de _lei, timbru judiciar de_lei. [6]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [7]_

Semnătura,

Explicaţii

[1] Natura juridică. Suspendarea judecării cauzei poate avea loc pentru motivele prevăzute de art. 242-244
C. proc. civ., iar reluarea judecăţii se poate relua potrivit art. 245 prin:

a) cererea de redeschidere făcută de una din părţi atunci când cauza s-a suspendat prin învoiala părţilor sau
prin lipsa lor;
b) cererea de redeschidere făcută cu arătarea moştenitorilor, tutorelui sau curatorului, a celui reprezentat
de mandatarul defunct, a noului mandatar sau, după caz, a părţii interesate, a administratorului judiciar sau
a lichidatorului judiciar.

                                         1 / 3

MODEL DE CERERE PENTRU RELUAREA DEZBATERILOR DUPĂ SUSPENDARE 1.1.Termen de introducere. Dacă procesul s-a suspendat în virtutea art. 242 C. proc. civ., pentru oricare
dintre cele două motive prevăzute de text, judecata poate fi reluată numai dacă cererea de repunere pe rol
a fost formulată înăuntrul termenului de un an, în caz contrar cererea perimându-se de drept, potrivit
dispoziţiilor art. 248 C. proc. civ.

Pentru celelalte motive de suspendare prevăzute de lege, repunerea pe rol poate fi cerută oricând, cu
condiţia a se demonstra că motivul de suspendare nu mai subzistă.

[2] Titularul cererii. Oricare din părţile interesate poate formula cererea de repunere pe rol.

[3] Motivele de fapt. Partea care solicită repunerea cauzei pe rol va trebui să învedereze instanţei raţiunile
pentru care nu mai subzistă motivul de suspendare.

3.1. Dacă procesul s-a suspendat în virtutea art. 242 C. proc. civ., pe oricare dintre cele două motive
prevăzute de text (când ambele părţi cer suspendarea sau când nici una din părţi nu se înfăţişează la
strigarea pricinii), este suficient ca partea să solicite reluarea judecăţii, fără a fi nevoie de motivarea
cererii. Simpla manifestare de voinţă a părţii în sensul reluării judecăţii este de-ajuns pentru a determina
repunerea cauzei pe rol.

3.2. în ceea ce priveşte celelalte cauze de suspendare, respectiv cele prevăzute de art. 243 alin. (1) C. proc.
civ., pentru repunerea cauzei pe rol este necesar să se menţioneze că motivul pentru care s-a dispus iniţial
suspendarea nu mai subzistă. De pildă, în raport de dispoziţiile art. 243 alin. (1) pct. 1 C. proc. civ.
(suspendarea datorată morţii unei părţi), partea poate învedera că este în măsură să indice numele şi
adresele moştenitorilor părţii decedate, solicitând introducerea lor în cauză şi citarea lor, pentru ca
hotărârea pronunţată să le fie opozabilă. în raport de dispoziţiile art. 243 alin. (1) pct. 3 C. proc. civ.
(suspendarea datorată morţii mandatarului uneia din părţi, întâmplată cu mai puţin de 15 zile înainte de
ziua înfăţişării), se poate arăta că s-a numit un nou mandatar, iar în raport de dispoziţiile art. 243 alin. (1)
pct. 4. C. proc. civ. (suspendarea datorată încetării funcţiei tutorelui sau curatorului) se poate indica faptul
că s-a numit un nou tutore sau curator pentru partea care necesită ocrotire.

3.3. în ceea ce priveşte reluarea judecăţii atunci când s-a dispus suspendarea în baza dispoziţiilor art. 244
alin. (1) pct. 1 (când dezlegarea pricinii atârnă în totul sau în parte de existenţa sau inexistenţa unui drept
ce face obiectul unei alte judecăţi), este necesar să se facă dovada că s-a pronunţat o hotărâre
judecătorească irevocabilă, care să finalizeze litigiul ce a determinat suspendarea judecării cauzei [art. 244
alin. (2) C. proc. civ.].
3.4. Dacă suspendarea s-a produs în baza art. 244 alin. (1) pct. 2 C. proc. civ. (când s-a început urmărirea
penală pentru o infracţiune ce ar avea o înrâurire hotărâtoare asupra hotărârii ce urmează a se da), atunci se
poate prezenta nu numai o hotărâre irevocabilă, dar şi o ordonanţă prin care s-a dispus încetarea urmăririi
penale, acolo unde este cazul.

[4] Temeiul de drept îl constituie dispoziţiile art. 245 C. proc. civ.

[5] Probe. La cererea de repunere pe rol vor fi anexate înscrisurile care pot proba încetarea motivului care
a determinat suspendarea, de pildă decizia de curator, procură autentificată pentru noul mandatar,
certificatul de moştenitor sau acte de stare civilă ale moştenitorilor. De asemenea, va fi depusă copia
hotărârii rămasă irevocabilă sau, după caz, a ordonanţei prin care s-a dispus încetarea urmăririi penale.

                                         2 / 3

MODEL DE CERERE PENTRU RELUAREA DEZBATERILOR DUPĂ SUSPENDARE [6] Timbrajul.

6.1. Cererea de repunere pe rol se timbrează cu jumătate din valoarea taxei de timbru datorate pentru
acţiunea introductivă sau pentru calea de atac exercitată, potrivit dispoziţiilor art. 16 alin. (1) din Normele
metodologice pentru aplicarea Legii nr. 146/1997, aprobate prin Ordinul ministrului justiţiei nr.
760/C/1999.

Timbrul judiciar, în valoare de 1.500 lei, se stabileşte potrivit dispoziţiilor art. 4 alin. (1) din O.G. nr.
32/1995.

6.2. Potrivit dispoziţiilor art. 16 alin. (2) din Normele metodologice de aplicare a Legii nr. 146/1997, în
cazurile în care suspendarea nu este datorată părţilor, pe cererea de repunere de rol se va preciza temeiul
suspendării şi se va face menţiunea „Cerere exceptată de la plata taxei de timbru

De asemenea, în acest caz nu se aplică nici timbru judiciar [art. 1 alin. (2) din O.G. nr. 32/1995],

[7] Instanţa competentă. Cererea se depune la instanţa învestită cu judecarea cauzei a cărei repunere pe rol
s-a cerut. 

LegeAZ.net

Powered by TCPDF (www.tcpdf.org)

                                         3 / 3

MODEL DE CERERE PENTRU RELUAREA DEZBATERILOR DUPĂ SUSPENDARE