Domnule Preşedinte, [1]

Subsemnatul [2]_, în calitate de_, domiciliat în_, vă solicit ca în contradictoriu cu [3]_, în calitate de_,
domiciliat în_şi cu_, în calitate de _, domiciliat în_, să pronunţaţi o hotărâre prin care să dispuneţi

până la concurenţa sumei de_, conform titlului executoriu reprezentat de_

Validarea popririi

Motivele cererii sunt următoarele:

Motivele de fapt [4]:_

Temeiul de drept [5]: îmi întemeiez cererea pe dispoziţiile art. 460 C. proc. civ.

Probe [6]: în dovedirea pretenţiilor, solicit încuviinţarea probei cu înscrisuri.

Anexez copii certificate de pe următoarele înscrisuri _,

precum şi taxa judiciară de timbru de 91.000 lei şi timbrul judiciar de 3.000 lei. [7]

Semnătura,

Domnului Preşedinte al Judecătoriei/Tribunalului [8]

Explicaţii teoretice

[ 1 ] Natura juridică. Validarea popririi este o măsură de executare, prin care instanţa aduce la îndeplinire
titlul executoriu în baza căruia s-a înfiinţat poprirea, astfel că pe această cale nu se poate examina
legalitatea ori temeinicia titlului executoriu, ci numai dacă acesta îndeplineşte condiţiile legale pentru a
putea fi socotit titlu executoriu.

[2] Calitate procesuală activă. Conform art. 460 alin. (1) C. proc. civ., sesizarea instanţei o poate face
creditorul, debitorul sau organul de executare, acesta din urmă nedobândind, însă, calitatea de parte, având
în vedere că, potrivit alin. (2) din acelaşi articol, el nu va fi citat în procesul de validare, astfel că hotărârea
nu va fi pronunţată şi în contradictoriu cu acesta.

[3] Calitate procesuală pasivă. Cererea de validare se opune întotdeauna terţului poprit şi, după caz, în
funcţie de partea care a sesizat instanţa de validare (creditorul sau debitorul), debitorului sau creditorului.

[4] Motivele de fapt. Se va arăta:

a) data la care executorul judecătoresc competent a înfiinţat poprirea pentru datoria constatată prin titlul
executoriu şi data comunicării popririi către terţul poprit;

                                         1 / 2

MODEL DE CERERE DE VALIDARE A POPRIRII b) care erau obligaţiile pe care trebuia să le îndeplinească terţul poprit în urma înfiinţării popririi, respectiv
una din obligaţiile prevăzute în sarcina sa de art. 456,457 şi 459 C. proc. civ., după caz. Se vor
individualiza în mod concret obligaţiile neîndeplinite de terţul poprit, de exemplu, în cazul popririi
prevăzute de art. 453 alin. (1) C. proc. civ., se va arăta că terţul nu a consemnat suma de bani sau, după
caz, nu a indisponibilizat bunurile mobile incorporale poprite şi nu a trimis dovada executorului etc.

c) faptul că după înfiinţarea popririi debitorul nu s-a liberat singur de obligaţia stabilită în sarcina sa prin
titlul executoriu, prin consemnarea, cu afectaţiune specială, a întregii valori a creanţei la dispoziţia
creditorului urmăritor [art. 454 alin. (4) C. proc. civ. ].

[5] Temeiul de drept îl constituie dispoziţiile art. 460 C. proc. civ.

[6] Probe. înscrisurile pot dovedi toate aspectele procesului de validare a popririi. Astfel, se vor indica
înscrisurile probatorii depuse în copie certificată, constând în cererea creditorului de înfiinţare a popririi,
titlul executoriu în baza căruia s-a cerut poprirea, adresa executorului judecătoresc care a înfiinţat poprirea
şi dovada comunicării popririi către terţul poprit; înscrisurile necesare în procesul de validare a popririi
sunt, de fapt, cele din dosarul de executare.

[7] Timbrajul. Taxa judiciară de timbru este de 91.000 lei (la nivelul anului 2005) şi timbrul judiciar este
de 3.000 lei, fiind prevăzute de art. 3 lit. s) din Legea nr. 146/1997, cu modificările şi completările
ulterioare, respectiv de art. 3 alin. (1) din O.G. nr. 32/1995, cu modificările şi completările ulterioare.

[8] Instanţa competentă este instanţa de executare, conform art. 460 alin. (1) C. proc. civ.

Art. 373 alin. (2) C. proc. civ. defineşte instanţa de executare ca fiind judecătoria în circumscripţia căreia
se face executarea, în afara cazurilor în care legea dispune altfel; prin urmare, din punct de vedere
material, competenţa de validare a popririi revine judecătoriei, iar din punct de vedere teritorial
competenţa revine judecătoriei de la domiciliul sau sediul terţului poprit, întrucât aceasta este instanţa în
raza căreia are loc executarea silită prin poprire, procedură finalizată, conform art. 460 alin. (4) C. proc.
civ., prin consemnarea sau plata făcută de terţul poprit, respectiv prin executarea silită împotriva terţului
poprit, pe baza hotărârii de validare.

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE DE VALIDARE A POPRIRII