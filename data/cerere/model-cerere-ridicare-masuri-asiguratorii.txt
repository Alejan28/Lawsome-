Domnule Preşedinte, [1]

Subsemnatul [2]_ . domiciliat în_, solicit ca în contradictoriu cu intimatul [3]_ _, domiciliat în_,
să dispuneţi

Ridicarea sechestrului asigurător/popririi asigurătorii

instituit(ă) de această instanţă prin încheierea dată în camera de consiliu

la data de_, asupra următoarelor_(bunuri/sume

de bani/titluri de valoare etc.) [4]

Motivele cererii sunt următoarele:

Motivele de fapt [5]:_

Temeiul de drept [6]: îmi întemeiez cererea pe dispoziţiile_

Probe [7]: în dovedirea pretenţiilor, solicit încuviinţarea probei cu înscrisuri.

Anexez alăturat copii certificate de pe următoarele înscrisuri

_, precum şi taxa judiciară de timbru de 91.000 lei şi timbrul

judiciar de 1.500 lei. [8]

Semnătura,

Domnului Preşedinte al Judecătoriei/Tribunalului [9]

Explicaţii teoretice

[1] Natură juridică. Cererea de ridicare a măsurilor asigurătorii este mijlocul procedural pus la îndemâna
debitorului pentru a pune capăt indisponibilizării bunurilor sau efectelor sale, fie prin oferirea altor
garanţii de realizare a creanţei pretinse de creditor, fie din cauze imputabile însuşi creditorului, a cărui
cerere a fost, în mod irevocabil, anulată, respinsă sau perimată ori la care acesta a renunţat.
[2] Calitate procesuală activă are debitorul împotriva căruia s-a formulat cererea de sechestru asigurător
sau, după caz, de poprire asigurătorie.

[3] Calitate procesuală pasivă are creditorul - titular al cererii de sechestru asigurător sau, după caz, al
cererii de poprire asigurătorie. în cererea de poprire are această calitate şi terţul poprit, căruia încheierea
de ridicare a popririi trebuie să-i fie opozabilă.

[4] Obiectul cererii. Se va individualiza, prin număr şi dată, încheierea prin care s-a luat măsura

                                         1 / 2

MODEL DE CERERE DE RIDICARE A MĂSURILOR ASIGURĂTORII asigurătorie a cărei ridicare se solicită şi se vor enumera bunurile astfel indisponibilizate.

[5] Motivele de fapt. Se va menţiona, după caz, în funcţie de temeiul de drept al cererii, care sunt
garanţiile - reale sau personale - oferite de debitor în scopul asigurării executării creanţei pretinse de
creditor (art. 594 C. proc. civ.) sau se va invoca faptul că cererea principală, în temeiul căreia a fost
încuviinţată măsura asigurătorie, a fost anulată, respinsă sau perimată prin hotărâre irevocabilă ori cel care
a făcut-o a renunţat la judecata acesteia potrivit art. 246 C. proc. civ. sau la dreptul pretins potrivit art. 247
C. proc. civ. (art. 595 C. proc. civ.).

[6] Temeiul de drept îl constituie, după caz, art. 594 sau art. 595 C. proc. civ. Primul text se va invoca
atunci când debitorul oferă garanţii creditorului că-şi va executa obligaţia de plată a creanţei în momentul
în care aceasta va fi constată prin hotărâre judecătorească definitivă, iar cel de-al doilea se va invoca atunci
când se pretinde că acţiunea principală a fost anulată, respinsă sau perimată prin hotărâre irevocabilă ori
stinsă prin renunţarea reclamantului la judecată sau la dreptul pretins.

[7] Probe. De regulă, pentru aspectele ce se tind a fi dovedite într-o cerere de ridicare a măsurilor
asigurătorii sunt suficiente înscrisurile; în cadrul acestei probe se poate solicita şi ataşarea dosarului în care
s-a pronunţat încheierea de admitere a măsurii asigurătorii.

Se vor nominaliza înscrisurile depuse, dintre care obligatorii sunt încheierea prin care s-a luat măsura
asigurătorie şi, după caz, orice înscris care constată garanţiile oferite de debitor creditorului său ori
hotărârea dată în cererea principală.

[8] Timbrajul. Taxa judiciară de timbru este de 91.000 lei (la nivelul anului 2005), iar timbrul judiciar este
de 1.500 lei, fiind prevăzute de art. 3 lit. e) din Legea nr. 146/1997, cu modificările şi completările
ulterioare, respectiv de art. 4 alin. (1) din O.G. nr. 32/1995, cu modificările şi completările ulterioare.

[9] Instanţa competentă. Având în vedere că cererea de ridicare a măsurilor asigurătorii este o cerere
incidentală, instanţa competentă material şi teritorial să o judece este cea care s-a pronunţat în fond asupra
cererii de luare a măsurilor asigurătorii, conform regulii accesorium sequitur principale, consacrată de art.
17 C. proc. civ. 

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE DE RIDICARE A MĂSURILOR ASIGURĂTORII