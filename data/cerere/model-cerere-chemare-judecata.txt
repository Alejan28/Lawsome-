CERERE DE CHEMARE ÎN JUDECATĂ

Domnule Preşedinte, [1]

Subsemnatul [2]_, domiciliat în_, în calitate de reclamant,

Chem în judecată

pe [3]_, domiciliat în_, în calitate de pârât, pentru ca prin hotărârea ce o veţi pronunţa să dispuneţi:

- obligarea pârâtului la [4]_

- obligarea pârâtului la plata cheltuielilor de judecată;

Motivele cererii sunt următoarele:

Motivele de fapt [5]: învederez instanţei că_

Temeiul de drept [6]: îmi întemeiez cererea pe dispoziţiile art._

Probe [7]: Solicit încuviinţarea următoarelor probe_

Anexez [8]: copie acţiune pentru pârât, copii înscrisuri pentru pârât certificate pentru conformitate, lista
cu numele martorilor propuşi şi adresele acestora, chitanţa de plată a taxei judiciare de timbru în cuantum
de_lei, timbrul judiciar în valoare de_lei [9]

Domnului Preşedinte al Judecătoriei/Tribunalului [11]

Semnătura, [10]

Explicaţii

[1] Natura juridică. Cererea de chemare în judecată, reglementată de art. 112 C. proc. civ., este actul
procedural de sesizare a instanţei, solicitându-se astfel aplicarea legii la un caz specific, declanşând, din
momentul introducerii sale, procesul civil. Trebuie subliniat că, deşi termenii de cerere de chemare în
judecată şi acţiune se folosesc alternativ, sunt două concepte diferite, care nu sunt interşan-jabile. Cererea
de chemare în judecată este, aşa cum s-a arătat în literatura de specialitate, actul procedural de sesizare a
instanţei cu acţiunea civilă. Acţiunea civilă, în esenţă, este mijlocul practic pus de lege la îndemâna
titularului unui drept subiectiv, pentru realizarea acelui drept.

Cererea de chemare în judecată poate să cuprindă o acţiune sau mai multe, în funcţie de interesul
reclamantului. Astfel, pot fi formulate mai multe capete de cerere, care sunt expresia procesuală a mai
multor acţiuni, în cuprinsul aceleiaşi cereri de chemare în judecată.

1.1. Cuprinsul cererii. Elementele cererii de chemare în judecată sunt reglementate în mod expres de art.

                                         1 / 7

MODEL DE CERERE DE CHEMARE ÎN JUDECATĂ 112 C. proc. civ., fiind necesară menţionarea următoarelor aspecte:

a) numele, domiciliul sau reşedinţa părţilor ori, pentru persoanele juridice, denumirea şi sediul lor, precum
şi, după caz, numărul de înmatriculare în registrul comerţului sau de înscriere în registrul persoanelor
juridice, codul fiscal şi contul bancar.

Dacă reclamantul locuieşte în străinătate, va arăta şi domiciliul ales în România, unde urmează să i se facă
toate comunicările privind procesul.

Sancţiunea care intervine în cazul lipsei numelui este nulitatea, potrivit art. 133 alin. (1) C. proc. civ.

b) numele şi calitatea celui care reprezintă partea în proces, iar în cazul reprezentării prin avocat, numele
acestuia şi sediul profesional.

Atât reclamantul, cât şi pârâtul, îşi pot exercita drepturile procedurale fie personal, fie prin mandatar,
potrivit dispoziţiilor art. 67 alin. (1) C. proc. civ. Procura va fi întocmită prin înscris sub semnătură
legalizată, iar când procura este dată unui avocat, semnătura va fi certificată potrivit legii avocaţilor,
conform art. 68 alin. (1) C. proc. civ. Potrivit dispoziţiilor art. 67 alin. (2) C. proc. civ., mandatarul cu
procură generală poate să reprezinte în judecată pe mandant numai dacă acest drept i-a fost dat anume.
Potrivit dispoziţiilor alin. (3) ale aceluiaşi articol, dacă cel care a dat procura generală nu are domiciliu şi
nici reşedinţa în ţară, sau dacă procura este dată unui prepus, dreptul de reprezentare se presupune dat.

Referitor la aplicarea art. 112 pct. 2 C. proc. civ., este important să menţionăm că, prin O.U.G. nr.
138/2000, a fost introdus art. 114 alin. (5), care prevede condiţii speciale pentru situaţia în care există mai
mulţi reclamanţi sau pârâţi. Potrivit art. 114 alin. (5) C. proc. civ., în ceea ce priveşte reprezentarea, în
procesele în care, în condiţiile art. 47, sunt mai mulţi reclamanţi sau mai mulţi pârâţi, preşedintele
instanţei, ţinând cont de numărul foarte mare al acestora, de necesitatea de a asigura desfăşurarea normală
a activităţii de judecată, va putea dispune reprezentarea lor prin mandatar şi îndeplinirea procedurii de
comunicare a actelor procesuale numai pe numele mandatarului, la domiciliul sau sediul acestuia;
c) obiectul cererii şi valoarea lui, după preţuirea reclamantului, atunci când preţuirea este cu putinţă.
Pentru identificarea imobilelor se vor arata comuna şi judeţul, strada şi numărul, iar, în lipsă, vecinătăţile,
etajul şi apartamentul, sau, când imobilul este înscris în cartea funciară, numărul de carte funciară şi
numărul topografic;

d) arătarea motivelor de fapt şi de drept pe care se întemeiază cererea;

e) arătarea dovezilor pe care se sprijină fiecare capăt de cerere;

f) semnătura.

[2] Calitate procesuală activă. Reclamantul, persoana care sesizează instanţa prin intermediul cererii de
chemare în judecată, trebuie să fie titularul dreptului în raportul juridic dedus judecăţii', acţiunea în
justiţie constituind mijlocul practic pus la îndemână de lege titularului unui drept subiectiv pentru
realizarea acelui drept.

Sancţiunea pentru lipsa calităţii procesuale active este respingerea acţiunii ca fiind formulată de o persoană

                                         2 / 7

MODEL DE CERERE DE CHEMARE ÎN JUDECATĂ fără calitate.

2.1. înainte de a dobândi calitate procesuală activă, persoana fizică sau juridică trebuie să aibă capacitate
de folosinţă, condiţie sine qua non, pentru exercitarea drepturilor sale procesuale.

Pentru persoana fizică, nu se ridică probleme deosebite în ceea ce priveşte capacitatea de folosinţă,
întrucât, în raport de dispoziţiile art. 4 din Decretul nr. 32/1954, capacitatea civilă este recunoscuta tuturor
persoanelor. Potrivit art. 41 alin. (1) C. proc. civ., orice persoană care are folosinţa drepturilor civile poate
să fie parte în judecată. Potrivit alin. (2) al aceluiaşi articol, asociaţiile sau societăţile care nu au
personalitate juridică pot sta în judecată ca pârâte, dacă au organe proprii de conducere.

în ceea ce priveşte persoana juridică, capacitatea este guvernată de principiul specialităţii capacităţii de
folosinţă, potrivit art. 34 din Decretul nr. 31/1954, ceea ce înseamnă că persoana juridică nu poate avea
decât acele drepturi şi nu-şi poate asuma decât acele obligaţii care corespund obiectului ei de activitate,
potrivit legii, actului de înfiinţare sau statutului. Este important ca, la formularea cererii de chemare în
judecată, să se verifice dacă persoana juridică are capacitate de folosinţă, ca urmare a dobândirii
personalităţii juridice prin înregistrare, autorizare sau alte forme prevăzute de lege pentru dobândirea
personalităţii juridice.

Sancţiunea pentru formularea unor acte procedurale de o persoană fără capacitate este nulitatea, iar
cererea de chemare în judecată formulată în asemenea condiţii va fi respinsă ca fiind introdusă de o
persoană lipsită de capacitate de folosinţă.

2.2. în ceea ce priveşte capacitatea de exerciţiu, potrivit art. 42 C. proc. civ., persoanele care nu au
exerciţiul drepturilor lor nu pot sta în judecată decât dacă sunt reprezentate, asistate ori autorizate în chipul
arătat de legile sau statutele care rânduiesc capacitatea sau organizarea lor.

a) Reprezentarea este necesară atunci când persoana este lipsită de capacitatea de exerciţiu, respectiv în
cazul minorului până la vârsta de 14 ani şi al interzisului judecătoresc, potrivit art. 11 din Decretul nr.
31/1954. Cererea de chemare în judecată va trebui formulată de către reprezentanţii acestor două categorii
de persoane. Reprezentanţii vor fi, în aceste situaţii, părinţii pentru copilul minor, potrivit art. 105 C. fam.,
sau, în lipsa acestora, tutorele, iar pentru interzisul judecătoresc, tutorele ori curatorul provizoriu numit de
autoritatea tutelară, până la rezolvarea cererii de punere sub interdicţie.

b) Asistarea intervine atunci când o persoană are capacitate de exerciţiu restrânsă, deci poate să stea
personal în instanţă, dar trebuie să fie asistată de o altă persoană, care îi întregeşte capacitatea. în raport de
dispoziţiile art. 105 alin. (2) C. fam., minorul care a împlinit 14 ani şi până la majorat are capacitate de
exerciţiu restrânsă. Atunci când acesta formulează o cerere de chemare în judecată, o face în nume
personal, dar asistat de părinţi sau tutore.

c) Autorizarea intervine atunci când reprezentantul legal al celui lipsit de capacitate de exerciţiu sau
ocrotitorul legal are nevoie, pentru anumite acte juridice, de o autorizare specială dată de organul
competent. Asemenea situaţii intervin în ipoteza prevăzută de art. 129 C. fam., care interzice tutorelui să
facă acte de dispoziţie cu privire la bunurile minorului, fără încuviinţarea autorităţii tutelare. La fel se pune
problema pentru persoanele juridice care pot autoriza pe reprezentantul lor să formuleze o cerere de
chemare în judecată sau, după caz, să renunţe la judecată sau să încheie o tranzacţie.

                                         3 / 7

MODEL DE CERERE DE CHEMARE ÎN JUDECATĂ d) Reprezentarea legală temporară este reglementată de art. 44 C. proc. civ. şi intervine în ipoteza în care
persoana fizică lipsită de capacitatea de exerciţiu nu are reprezentant legal, iar, situaţia fiind urgentă,
instanţa, la cererea părţii interesate, va putea numi un curator special până la numirea reprezentantului
legal. De asemenea, instanţa poate numi un curator special în cazul conflictului de interese între
reprezentat şi reprezentant sau când o persoană juridică nu are reprezentant legal.

Sancţiunea pentru formularea unei cereri de chemare în judecată de către o persoană lipsită de capacitate
de exerciţiu este nulitatea relativă, potrivit art. 43 alin. (2) C. proc. civ. Această nulitate poate fi acoperită
dacă reprezentantul incapabilului sau curatorul acestuia va confirma actul procedural formulat de persoana
lipsită de capacitate de exerciţiu.

2.3. Reclamantul va trebui să evidenţieze interesul promovării acţiunii. Interesul reprezintă folosul practic,
din punct de vedere al consecinţelor juridice, pe care îl obţine reclamantul prin promovarea acţiunii.
Interesul trebuie să fie născut, actual şi legitim. în anumite cauze acesta este evident, cum ar fi într-un
proces de partaj sau într-o revendicare imobiliară, însă în acţiunile în constatare trebuie învederat instanţei
care este interesul promovării acţiunii.

Mai mult, în cazul acţiunilor în constatare trebuie arătat de ce reclamantul nu poate promova o acţiune în
realizare, aceasta constituind, de altfel, şi o condiţie de admisibilitate a acţiunii în constatare.

[3] Calitate procesuală pasivă. Pârâtul, persoana chemată în judecată de reclamant, trebuie să fie cel
obligat în cadrul raportului juridic dedus judecăţii. Se impune precizarea că, de pildă, în situaţia în care se
solicită anularea unui contract, trebuie chemate în judecată toate părţile contractante, pentru ca hotărârea
să le fie opozabilă, şi nu numai acea parte faţă de care, eventual, s-ar putea invoca motivul de nulitate. La
fel, în situaţia în care se solicită anularea unui certificat de moştenitor, trebuie chemate în judecată toate
persoanele care figurează ca moştenitori în acel certificat.

Sancţiunea pentru lipsa calităţii procesuale pasive este respingerea acţiunii, ca fiind promovată împotriva
unei persoane fără calitate.

[4] Obiectul cererii. Acesta constituie întotdeauna pretenţia concretă a reclamantului, materializându-se
în solicitarea adresată instanţei de judecată de obligare a pârâtului la plata unei sume de bani, de anulare a
unui contract, de partajare a bunurilor comune etc.

Este obligatoriu ca reclamantul să precizeze valoarea obiectului, dacă este vorba de o acţiune patrimonială,
pentru stabilirea competenţei materiale a instanţei şi a timbrajului aferent. Neprecizarea obiectului duce la
nulitatea cererii de chemare în judecată, potrivit art. 133 C. proc. civ.

[5] Motivele de fapt. în măsura în care acţiunea este mijlocul legal prin care o persoană cere instanţei
judecătoreşti fie recunoaşterea dreptului său, fie realizarea acestui drept, ori despăgubiri pentru
împiedicarea sa în exercitarea acelui drept, reclamantul trebuie să indice instanţei, după caz, care este
dreptul încălcat, în ce constă încălcarea acestuia sau de ce pârâtul este cel ţinut la repararea pagubei.

Reclamantul va trebui să expună împrejurările de fapt care legitimează solicitarea adresată instanţei, într-o
manieră clară, ordonată cronologic şi, pe cât posibil, indicând temeiul pretenţiei sale. Acesta ar putea
consta, de pildă, într-un contract, în succesiunea legală, într-un fapt ilicit cauzator de prejudicii etc.

                                         4 / 7

MODEL DE CERERE DE CHEMARE ÎN JUDECATĂ [6] Temeiul de drept. Reclamantul va indica în cuprinsul cererii şi temeiul de drept material pe care se
întemeiază acţiunea sau pe cel de drept procesual, dacă este cazul. Se va indica, de pildă, pentru acţiunea în
rezoluţiune, art. 1020-1021 C. civ. sau, pentru acţiunea în revendicare, art. 480 C. civ. etc.

Indicarea temeiului de drept nu leagă instanţa, care va putea califica acţiunea în funcţie de descrierea
situaţiei de fapt şi a obiectului acţiunii.

[7] Probe. Reclamantul are posibilitatea să folosească următoarele mijloace de probaţiune: înscrisurile
(art. 172-176 C. proc. civ.); martorii (art. 186-200 C. proc. civ.); expertiza (art. 201 -214 C. proc. civ.),
cercetarea la faţa locului (art. 215-217 C. proc. civ.), interogatoriul (art. 218-225 C. proc. civ.).

Reclamantul va propune administrarea acelor mijloace de probaţiune admise de lege, utile şi pertinente
cauzei, în funcţie de natura şi obiectul litigiului dedus judecăţii. Astfel, într-un proces de divorţ se pot
folosi înscrisuri şi martori, dar nu se poate folosi interogatoriul pentru dovedirea motivelor de divorţ (art.
612 pct. 6 C. proc. civ.). Potrivit dispoziţiilor art. 1191 C. civ., nu se poate face dovada cu martori când
valoarea obiectului actului depăşeşte suma de 250 lei şi, de asemenea, nu se poate face dovada cu martori
în contra sau peste cuprinsul actului scris, indiferent de valoarea raportului juridic.

[8] Cerinţe obligatorii.Codul de procedură civilă prevede o serie de cerinţe care sunt menite să contribuie
la buna desfăşurare a procesului şi să asigure respectarea principiului contradictorialităţii.

8.1. La cererea de chemare în judecată se vor alătura atâtea copii de pe cerere, câţi pârâţi sunt, potrivit art.
113 alin. (1) C. proc. civ.

8.2. Dacă dovada se face prin înscrisuri, se vor alătura la cerere, atâtea copii câţi pârâţi sunt, mai mult, câte
o copie de pe fiecare înscris pentru instanţă, iar copiile înscrisurilor vor fi certificate de reclamanţi că sunt
la fel cu originalul, conform art. 112 pct. 5 paragraful 2 C. proc. civ.

8.3. Dacă înscrisurile sunt scrise în limbă străină sau cu litere vechi, se vor depune traduceri sau copii cu
litere latine, certificate de parte, potrivit art. 112 pct. 5 paragraful 4 C. proc. civ.

8.4. Când se cere dovada cu martori se va arăta numele şi locuinţa martorilor, potrivit art. 112 pct. 5
paragraful 6 C. proc. civ.

Articolul 155^1 C. proc. civ., aşa cum a fost introdus prinO.U.G. nr. 138/2000, introduce posibilitatea
pentru instanţă de a sancţiona cu suspendarea neîndeplinirea, din vina reclamantului, a obligaţiilor
prevăzute de lege ori stabilite Ia primirea cererii de chemare în judecată sau în cursul judecăţii.

[9] Timbrajul.

9.1. Taxa judiciară de timbru este reglementată prin Legea nr. 146/1997, cu modificările şi completările
ulterioare105, şi este prevăzută pentru acţiunile şi cererile introduse la instanţele judecătoreşti, precum şi
pentru cererile adresate Ministerului Justiţiei şi Parchetului de pe lângă înalta Curte de Casaţie şi Justiţie,
cu excepţiile prevăzute de lege. Acţiunile şi cererile se taxează diferenţiat, după cum obiectul acestora este
sau nu evaluabil în bani, taxele actualizându-se în fiecare an.
Trebuie subliniat că, potrivit art. 20 alin. (1) din Legea nr. 146/1997, taxele judiciare de timbru se plătesc

                                         5 / 7

MODEL DE CERERE DE CHEMARE ÎN JUDECATĂ anticipat, iar potrivit alin. (3) al aceluiaşi articol, neîndeplinirea obligaţiei de plată la termenul stabilit se
sancţionează cu anularea acţiunii sau a cererii. Dovada achitării acestora o reprezintă chitanţa în original
eliberată de unitatea care încasează sumele de bani.

A. Astfel, potrivit art. 2 din Legea nr. 146/1997, acţiunile şi cererile evaluabile în bani, introduse la
instanţele judecătoreşti, în anul 2005 se taxează astfel:
a) până la valoarea de 366.000 lei 19.000 lei
b) între 366.001 lei şi 3.660.000 lei 19.000 lei + 10 % pentru ce depăşeşte 366.000 lei
c) între 3.660.001 lei şi 36.594.000 lei 348.000 lei + 8 % pentru ce depăşeşte 3.660.000 lei
d) între 36.594.001 lei şi 182.970.000 lei 2.982.000 lei + 6 % pentru ce depăşeşte 36.594.000 lei
e) între 182.970.001 lei şi 365.940.000 lei 11.765.000 lei + 4 % pentru ce depăşeşte 182.970.000 lei
0 între 365.940.001 lei şi 1.829.700.000 lei 19.084.000 lei + 2 % pentru ce depăşeşte 365.940.000 lei
g) peste 1.829.700.001 lei 48.359.000 lei + 1 % pentru ce depăşeşte 1.829.700.000 lei

Valoarea la care se calculează taxa de timbru este cea declarată în acţiune sau în cerere. Dacă această
valoare este contestată sau apreciată de instantă ca derizorie, evaluarea se face pe cale de expertiză, dispusă
din oficiu sau la cererea oricăreia dintre părţi, taxa calculându-se la valoarea rezultată din expertiză (art. 5
din N.M. de aplicare a Legii nr. 146/1997)).

B. Acţiunile şi cererile neevaluabile în bani se taxează potrivit art. 3 din Legea nr. 146/1997, cuantumul
acestor taxe fiind indicat, în lucrarea de faţă, pentru fiecare cerere şi acţiune în parte, iar toate celelalte
acţiuni şi cereri neevaluabile în bani, neprevăzute la acest articol, se taxează se timbrează cu 73.000 lei
(art. 13 din Legea nr. 146/1997).
9.2. Timbrul judiciar este reglementat prin O.G. nr. 32/1995 privind timbrul judiciar, cu modificările şi
completările ulterioare135, şi se aplică pentru toate situaţiile în care se plăteşte taxa judiciară de timbru.

Art. 3 din O.G. nr. 32/1995 stabileşte cuantumul sumei ce se achită pentru achiziţionarea timbrelor
judiciare pentru diferite cereri şi acţiuni. Astfel, cererile de chemare în judecată, adresate instanţelor
judecătoreşti, în cazul în care se solicită soluţionarea în fond a cauzei, se timbrează cu timbru judiciar în
valoare de 3.000 Iei. Dacă aceste cereri au ca obiect o valoare mai mare de 1.000.000 Iei, se aplică timbre
judiciare de

15.000 lei, dacă valoarea este de peste 10.000.000 lei, se aplică timbre judiciare de

30.000 lei, iar dacă valoarea este de peste 100.000.000 lei, se aplică timbre judiciare de 50.000 lei.

Spre deosebire de taxa judiciară de timbru, timbrul judiciar este mobil şi se ataşează cererii de chemare în
judecată.

[10] Semnătura. Deşi, potrivit art. 133 alin. (1) C. proc. civ., lipsa semnăturii se sancţionează cu nulitatea
cererii de chemare în judecată, totuşi, potrivit, alin. (2) al aceluiaşi articol, această lipsă se poate împlini în
tot cursul judecăţii.

Dacă pârâtul invocă lipsa de semnătură, reclamantul va trebui să semneze, cel mai târziu, la prima zi de
înfăţişare următoare, iar când este prezent, în instanţă, în chiar şedinţa în care a fost invocată nulitatea.

                                         6 / 7

MODEL DE CERERE DE CHEMARE ÎN JUDECATĂ [11] Instanţa competentă

11.1. Competenţa materială a instanţei se determină din punct de vedere funcţional (după felul atribuţiilor
jurisdicţionale) şi procesual (după obiectul, valoarea sau natura cererii) şi se stabileşte potrivit dispoziţiilor
art. 1-4 C. proc. civ. şi ale Legii nr. 304/2004 privind organizarea judiciară. Este obligatoriu ca
reclamantul să precizeze valoarea obiectului acţiunii, dacă este vorba de o acţiune patrimonială, pentru
stabilirea competenţei materiale şi a timbrajului aferent.

11.2. Competenţa teritorială se determină potrivit dispoziţiilor art. 5-16 C. proc. civ. Regula generală
(dreptul comun) în materie este aceea că cererea se face la instanţa domiciliului pârâtului, potrivit art. 5 C.
proc. civ. Dacă pârâtul are domiciliul în străinătate sau nu are domiciliul cunoscut, cererea se face la
instanţa reşedinţei sale din ţară, iar dacă nu are nici reşedinţa cunoscută, la instanţa domiciliului sau
reşedinţei reclamantului [art. 5 alin. (1) tezaa II-aC. proc. civ.].
Competenţa teritorială alternativă se stabileşte potrivit dispoziţiilor art. 6-12 C. proc. civ., conferindu-i
reclamantului posibilitatea de a alege între mai multe instanţe competente.

Competenta teritorială exclusivă sau absolută se stabileşte potrivit dispoziţiilor art. 13-16 C. proc. civ.,
ceea ce înseamnă că, în mod obligatoriu, competenţa pentru soluţionarea anumitor pricini revine anumitor
instanţe desemnate de lege. Potrivit Codului de procedură civilă, cererile privitoare la imobile, în materie
de moştenire, societate şi faliment revin exclusiv acelor instanţe determinate în actul normativ. 

LegeAZ.net

Powered by TCPDF (www.tcpdf.org)

                                         7 / 7

MODEL DE CERERE DE CHEMARE ÎN JUDECATĂ