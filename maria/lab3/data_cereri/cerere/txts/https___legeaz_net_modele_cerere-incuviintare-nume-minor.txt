DOMNULE PREŞEDINTE,

Subsemnaţii_, domiciliaţi în_, în numele şi ca reprezentanţi legali

ai fiului(icei) nostru (noastre)_, născut(ă) la_, vă rugăm să

ÎNCUVIINŢAȚI CA MINORUL SĂ POARTE NUMELE TATĂLUI

Motivele acţiunii:

în fapt, din relaţiile noastre de concubinaj, s-a născut minorul(a) , a cărui

naştere a fost înregistrată pe numele mamei. Ulterior, prin declaraţia autentificată sub nr. , din , la , copilul
a fost recunoscut şi de mine care sunt tatăl lui.

La data de_, noi, părinţii copilului, ne-am căsătorit şi am luat numele

comun de_.

Copilul locuieşte împreună cu noi.

în drept, ne întemeiem cererea pe dispoziţii art. 64 alin. 2 C. fam.

Vă rugăm să admiteţi cererea şi să încuviinţaţi minorului să poarte numele de_.

Anexăm la prezenta copia certificatului de naştere a copilului, declaraţia autentică de recunoaştere a
copilului din partea tatălui şi copia certificatului nostru de căsătorie.

Depunem timbru fiscal în valoare de lei şi timbrul judiciar în valoare de lei.

Data depunerii_

Semnătura_

DOMNULUI PREŞEDINTE AL JUDECĂTORIEI_

ÎNCUVIINŢAREA DATĂ COPILULUI SĂ POARTE NUMELE TATĂLUI

1. CONCEPT ŞI REGLEMENTARE

1. SEDIUL MATERIEI. Potrivit art. 64 alin. 1 C. fam, "copilul din afara căsătorie dobândeşte numele de
familie al aceluia dintre părinţi faţă de care filiaţia a fost mai întâi stabilită”.

„în cazul în care filiaţia a fost stabilită ulterior şi faţă de celălalt părinte, instanţa judecătorească va putea
da încuviinţarea minorului să poarte numele acestuia din urmă".

                                         1 / 2

Model de cerere de încuviinţare de nume pentru minor (art. 64 alin. 2 C. fam.). Tot instanţa va hotărî asupra numelui şi în cazul în care copilul a fost recunoscut
în acelaşi timp de ambii părinţi.

încuviinţarea nu este posibilă decât ca urmare a stabilirii filiaţiei faţă de tată prin recunoaştere sau pe cale
judecătorească.

Recunoaşterea nu este valabilă mai înainte de a se fi admis acţiunea în tăgăduirea paternităţii (art. 54 şi art.
55 C. fam.).

2. CEREREA DE ÎNCUVIINŢARE. Se formulează, de regulă, de către mamă în cadrul acţiunii de
stabilire a paternităţii sau, ulterior, prin acţiune separată, iar de către tată pe cale de acţiune principală,
după ce recunoaşte voluntar că este tatăl copilului şi eventual s-a şi căsătorit cu mama acestuia.

în primul caz, prin hotărârea în stabilirea paternităţii, se hotărăşte şi admiterea sau respingerea cererii
copilului privind încuviinţarea de a purta numele tatălui pârât.

în al doilea caz, tatăl, în numele copilului, formulează cererea de încuviinţare, în care trebuie să figureze ca
parte în proces şi mama copilului, care se poate opune admiterii cererii. Mama poate avea serioase motive
care să formeze instanţei convingerea că nu este în interesul copilului să poarte numele tatălui. De pildă,
poate dovedi că tatăl copilului a negat permanent paternitatea copilului, poziţie pe care a avut-o şi în cadrul
procesului în stabilirea paternităţii. Ulterior, tatăl a prezentat acelaşi dezinteres faţă de copil, pe care a
refuzat să-l vadă, să-l cunoască etc.

Dacă părinţii copilului s-au căsătorit, cererea trebuie formulată de amândoi în numele copilului, caz în care
nu mai avem parte pârâtă în proces.

în toate situaţiile posibile cererea trebuie motivată. Trebuie arătate împrejurările care justifică admiterea
cererii. Bunăoară, părinţii copilului s-au căsătorit şi au luat numele soţului, altul decât numele mamei avut
înainte de căsătorie, astfel că este în interesul copilului să poarte acelaşi nume pe care părinţii şi l-au ales
cu ocazia căsătoriei.

Acţiunea trebuie însoţită de copia certificatului de naştere al copilului, de actul prin care se stabileşte
filiaţia faţă de ambii părinţi, act care poate fi un testament, un înscris autentic sau o hotărâre
judecătorească.
3. COMPETENŢA. Acţiunea este de competenţa judecătoriei în a cărei rază teritorială domiciliază copilul
şi se timbrează.

Dacă potrivit art. 21 din Legea nr. 119/1996, instanţa a dispus înregistrarea tardivă a naşterii, hotărârea
definitivă şi irevocabilă se va comunica primăriei competente în vederea întocmirii actului de naştere.

LegeAZ.net

                                         2 / 2

Powered by TCPDF (www.tcpdf.org)

Model de cerere de încuviinţare de nume pentru minor