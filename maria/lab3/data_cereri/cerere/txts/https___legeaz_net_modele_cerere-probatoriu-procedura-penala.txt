Domnule Comandant/Procuror-şef/Preşedinte, [1]

Subsemnatul [2]_, în calitate de_în dosarul penal cu nr. ____/_, vă rog să îmi admiteţi următoarele probe
[3] _, pentru a face dovada [4]_

Data

Semnătura,

Domnului Comandant/ Procuror-şef/Preşedinte al [5]_

Explicații teoretice

[1] Natura juridică. în virtutea garantării dreptului la apărare, prevăzut de Constituţia României şi de art. 6
din Codul de procedură penală, legea recunoaşte învinuitului, inculpatului, precum şi oricărei alte părţi din
proces posibilitatea de a propune probe în vederea soluţionării cauzei.

1.1 .Termenul de formularea a cererii. Din dispoziţiile art. 67 alin. (1) C. proc. pen. reiese că părţile pot
propune probe şi cere administrarea lor atât în cursul urmăririi penale, cât şi în faza de judecată. Referitor
la propunerea de probe în faza de judecată, art. 320 C. proc. pen. prevede expres posibilitatea administrării
de probe noi atât la începutul judecăţii, cât şi în tot cursul cercetării judecătoreşti.

[2] Persoana care poate formula cererea. Pot formula cereri de probatorii procurorul de şedinţă, inculpatul,
partea vătămată, partea civilă, partea responsabilă civilmente, precum şi orice persoană care are un interes
legitim în cauză.

în raport de calitatea procesuală a părţii care solicită probatoriul, rezultă şi scopul urmărit. Astfel, partea
vătămată va cere probe pentru a-şi dovedi plângerea, iar învinuitul sau inculpatul pentru a se apăra şi a
demonstra că nu a comis fapta ori că nu este vinovat.

[3] Mijloace de probă. Se va indica care din mijloacele de probă prevăzute în art. 64 C. proc. pen. se
solicită a fi administrat, respectiv: declaraţii ale învinuitului sau ale inculpatului, declaraţii ale părţii
vătămate, ale părţii civile sau ale părţii respon-

sabile civilmente, declaraţii de martorilor, confruntări, înscrisuri, interceptări şi înregistrări audio şi video,
mijloacele materiale de probă ridicate cu ocazia efectuării percheziţiilor, constatări tehnico-ştiinţifice sau
medico-legale ori expertize.

[4] Utilitatea şi concludenţa probelor. Titularul cererii trebuie să demonstreze că probele solicitate sunt
legale, utile şi concludente şi tind la aflarea adevărului. Astfel, potrivit art. 67 alin. (2) C. proc. pen.,
cererea pentru administrarea unei probe nu poate fi respinsă dacă proba este concludentă şi utilă.

[5] Depunerea cererii. Cererea se depune la organul care efectuează urmărirea penală, care poate fi
organul de poliţie sau procurorul (în cazul anchetei obligatorii), respectiv la instanţa de judecată învestită
cu soluţionarea cauzei, în cazul în care cererea de probatorii se formulează în faza de judecată.

                                         1 / 2

Model de cerere de probatorii în procedura penală LegeAZ.net

Powered by TCPDF (www.tcpdf.org)

                                         2 / 2

Model de cerere de probatorii în procedura penală