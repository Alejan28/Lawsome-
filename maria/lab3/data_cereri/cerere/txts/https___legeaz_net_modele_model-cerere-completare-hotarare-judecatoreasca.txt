CERERE DE COMPLETARE A HOTĂRÂRII JUDECĂTOREŞTI

Domnule Preşedinte, [1]

Subsemnatul [2]_ _, domiciliat în_, vă rog ca în contradictoriu cu intimatul [3]_ _, domiciliat în_,
să dispuneţi

Completarea sentinţei/deciziei civile nr. / [4]

pronunţată de_, în dosarul nr._/ prin soluţionarea capetelor de cerere (ori a cererilor conexe sau
incidentale) cu privire la care instanţa a omis să se pronunţe cu ocazia judecăţii.

Motivele cererii sunt următoarele:

Motivele de fapt [5]:_

Temeiul de drept [6]: îmi întemeiez cererea pe dispoziţiile art. 2812 C. proc. civ.

Anexez copia hotărârii a cărei completare o solicit. [7]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [8]_

Semnătura,

Explicaţii

[1] Natura juridică. Dispoziţiile art. 281^2 C. proc. civ. reglementează o procedură pusă la îndemâna părţii
interesate atunci când instanţa a omis să se pronunţe asupra unei cereri principale sau accesorii ori asupra
unei cereri conexe sau incidentale (minus petită), precum şi atunci când instanţa a omis să se pronunţe
asupra cererilor martorilor, experţilor, traducătorilor, interpreţilor sau apărătorilor cu privire la drepturile
lor.

1.1. Termen de introducere. Completarea hotărârii se poate cere în acelaşi termen în care se poate declara,
după caz, apel sau recurs împotriva acelei hotărâri, iar în cazul hotărârilor date în fond după casarea cu
reţinere, în termen de 15 zile de la pronunţare, conform art. 281^2 alin. (1) C. proc. civ.
[2] Calitate procesuală activă are titularul cererii nerezolvate, în tot sau în parte, de instanţă.

[3] Calitate procesuală pasivă are partea împotriva căreia s-a formulat cererea nesoluţionată de instanţă.

[4] Obiectul cererii îl constituie orice hotărâre judecătorească prin care instanţa a lăsat nesoluţionate, în tot
sau în parte, una sau unele din cererile de fond cu care a fost legal învestită, inclusiv cererile martorilor,
experţilor, traducătorilor, interpreţilor sau apărătorilor cu privire Ia drepturile lor [art. 281^2 alin. (3) C.
proc. civ.].

Hotărârea trebuie să nu fie definitivă, respectiv irevocabilă, aşa cum reiese din art. 2812 C. proc. civ., care

                                         1 / 2

MODEL DE CERERE DE COMPLETARE A HOTĂRÂRII JUDECĂTOREŞTI prevede termenul de exercitare a cererii de completare a hotărârii judecătoreşti ca fiind cel prevăzut de
lege pentru declararea, după caz, a apelului sau recursului împotriva acelei hotărâri, iar în cazul hotărârii
date în fond după casarea cu reţinere termenul fiind de 15 zile de la pronunţare. Sunt hotărâri susceptibile
de completare cele date în primă instanţă prin care s-au admis ori respins cererile părţilor, hotărârile prin
care instanţa de apel evocă fondul, hotărârile instanţei de recurs date în fond după casarea cu reţinere,
hotărârile prin care s-a admis contestaţia în anulare sau revizuirea şi s-a rejudecat fondul.

[5] Motivele de fapt. Se vor arăta care sunt capetele de cerere sau cererile lăsate nesoluţionate de instanţă,
de exemplu capătul de cerere principal ori cel accesoriu din acţiunea principală, din cererea
reconvenţională, din cererea de intervenţie principală sau cererea conexă ori una/unele din cererile
incidentale (cererea reconvenţională, cererea de intervenţie) ori din cererile martorilor, experţilor,
traducătorilor, interpreţilor, apărătorilor.

[6]Temeiul de drept îl reprezintă dispoziţiile art. 281^2 C. proc. civ.

[7] Timbrajul. Cererea este scutită de plata taxei judiciare de timbru, potrivit art. 2813 alin. (2) C. proc.
civ., respectiv de plata timbrului judiciar, potrivit art. 1 alin. (1) din O.G. nr. 32/1995, cu modificările şi
completările ulterioare.

[8] Instanţa competentă este cea care a pronunţat hotărârea cu privire la care s-a cerut completarea. 

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE DE COMPLETARE A HOTĂRÂRII JUDECĂTOREŞTI