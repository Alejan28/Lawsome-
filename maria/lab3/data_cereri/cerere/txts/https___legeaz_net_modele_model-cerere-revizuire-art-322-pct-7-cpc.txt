Domnule Preşedinte, [1]

Subsemnatul [2]_ _, domiciliat în_, formulez în contradictoriu cu intimatul [3]_, domiciliat în . în termen
legal [4], prezenta cerere de

împotriva sentinţei/deciziei civile nr. [5] / _ pronunţată de Judecătoria/Tribunalul/Curtea de Apel_/înalta
Curte de Casaţie şi

Revizuire

Justiţie, solicitându-vă să dispuneţi_[6]

Motivele cererii sunt următoarele:

Motivele de fapt [7]:_

Temeiul de drept [8]: îmi întemeiez cererea pe dispoziţiile art. 322 pct. 7 C. proc. civ.

Pentru dovedirea depunerii în termen a cererii şi a temeiniciei motivului de revizuire invocat solicit
ataşarea dosarelor în care s-au pronunţat hotărârile atacate. [9]

Anexez copia hotărârilor atacate, precum şi chitanţa de plată a taxei judiciare de timbru de 91.000 lei şi
timbrul judiciar de 1.500 lei. [10]

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [11]_

Semnătura,

Explicaţii

1] Natura juridică. Revizuirea este o cale extraordinară de atac, de retractare, comună şi nesuspensivă de
executare, prin care se poate obţine, în cazurile expres şi limitativ prevăzute de art. 322 C. proc. civ.,
retractarea hotărârii definitive atacate.
[2] Calitate procesuală activă (revizuient) poate avea oricare dintre părţile interesate care au figurat în
procesul în care s-a pronunţat hotărârea supusă revizuirii sau, după caz, succesorii lor în drepturi, precum
şi procurorul, în temeiul art. 45 alin. (5) C. proc. civ., indiferent dacă acesta a participat sau nu la judecata
finalizată cu hotărârea pe care doreşte să o atace.
[3] Calitate procesuală pasivă (intimat) au celelalte părţi din procesul finalizat cu hotărârea atacată, care nu
au formulat cererea de revizuire sau, după caz, succesorii în drepturi ai acestora.

[4] Termenul de introducere. Pentru motivul prevăzut la art. 322 pct. 7 alin. (1) C. proc. civ., adică pentru
revizuirea întemeiată pe hotărâri definitive potrivnice date de alte instanţe decât cele de recurs, termenul
de revizuire este de o lună şi curge de la data comunicării ultimei hotărâri definitive, iar pentru cel
prevăzut la pct. 7 alin. (2) al aceluiaşi articol, adică pentru revizuirea întemeiată pe hotărâri potrivnice date
de instanţe de recurs, termenul de revizuire este tot de o lună, dar curge de la data pronunţării ultimei

                                         1 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 7 C. PROC. CIV. hotărâri [art. 324 alin. (1) pct. 1 C. proc. civ.].

[5] Obiectul revizuirii. în cazul contrarietăţii de hotărâri se admite că obiectul revizuirii îl pot constitui
toate hotărârile pronunţate de instanţele de recurs, de prima instanţă sau de instanţa de apel, chiar dacă prin
ele nu se evocă fondul pretenţiei deduse judecăţii.

[6] Se va indica expres soluţia urmărită prin admiterea revizuirii întemeiată pe pct. 7 al art. 322, respectiv
se va solicita anularea celei de-a doua hotărâri, pronunţată în aceeaşi cauză cu încălcarea autorităţii de
lucru judecat.

[7] Motivele de fapt. Se va arăta că motivul reglementat de art. 322 pct. 7 C. proc. civ. este cel dedus
judecăţii şi se va argumenta îndeplinirea condiţiilor acestui motiv prin raportare la situaţia concretă în care
s-au pronunţat hotărârile potrivnice.

Punctul 7 al art. 322 deschide calea revizuirii când există hotărâri definitive potrivnice, date de instanţe de
acelaşi grad sau de grade deosebite, în una şi aceeaşi pricină, între aceleaşi persoane, având aceeaşi calitate.
Acest motiv, care vizează contrarietatea de hotărâri, îşi are fundamentul în instituţia puterii lucrului
judecat şi urmăreşte să sancţioneze nelegalitatea celei de-a doua hotărâri, dată cu încălcarea puterii lucrului
judecat.

Contrarietatea de hotărâri subzistă dacă sunt îndeplinite următoarele condiţii:

a) să existe două hotărâri definitive potrivnice, chiar dacă prin ele nu s-a rezolvat fondul litigiului. Condiţia
nu este îndeplinită dacă hotărârile nu sunt contradictorii, adică s-a pronunţat în ambele cereri aceeaşi
soluţie, căci, într-o asemenea situaţie, dacă s-ar ajunge la punerea în executare a ambelor hotărâri,
debitorul are deschisă calea contestaţiei la executare pentru a împiedica executarea celei de-a doua
hotărâri, cuprinzând aceeaşi soluţie cu cea din prima hotărâre deja executată;

b) hotărârile să fie pronunţate în aceeaşi pricină, dar în dosare diferite, existând aşadar între ele tripla
identitate de elemente specifică autorităţii de lucru judecat: părţi, obiect, cauză. Condiţia nu este
îndeplinită dacă hotărârile sunt pronunţate în aceeaşi pricină, dar în acelaşi dosar, în etape procesuale
diferite, întrucât în acest caz nu se poate pune problema autorităţii de lucru judecat, de esenţa căreia este
judecarea de două ori a aceleaşi pricini, ceea ce presupune înregistrarea separată a două cereri purtând
între aceleaşi părţi şi având acelaşi obiect şi cauză;

c) în al doilea proces să nu se fi invocat excepţia puterii de lucru judecat sau, dacă a fost ridicată, să nu se
fi discutat, pentru că altfel, dacă instanţa a luat în dezbatere această excepţie şi a respins-o, ea nu mai poate
fi reiterată în revizuire, la aceasta opunându-se însăşi puterea de lucru judecat a rezolvării date excepţiei
procesuale respective;

d) revizuientul să ceară anularea celei de-a doua hotărâri, întrucât instanţa de revizuire nu exercită un
control judiciar asupra legalităţii celor două hotărâri potrivnice, ci doar constată dacă ultima a nesocotit
puterea de lucru judecat a celei pronunţate mai întâi şi pe acest temei menţine prima hotărâre, anulând-o
pe cea de-a doua.

în consecinţă, revizuientul trebuie să arate în cererea sa acele împrejurări care conturează condiţiile

                                         2 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 7 C. PROC. CIV. susmenţionate.

[8] Temeiul de drept îl constituie dispoziţiile art. 322 pct. 7 C. proc. civ., iar dacă s-a solicitat şi
suspendarea executării hotărârii atacate, acest temei de drept se întregeşte cu dispoziţiile art. 325 C. proc.
civ.

[9] Probele. Probaţiunea se structurează pe două aspecte: cel legat de formularea în termen a cererii de
revizuire şi cel legat de motivul propriu-zis de revizuire.

Pe primul aspect prezintă relevanţă hotărârile atacate sau, după caz, dovezile de comunicare a acestora,
după cum termenul de revizuire curge de la pronunţarea sau de la comunicarea lor, astfel că revizuientul
trebuie să solicite ataşarea dosarelor în care respectivele hotărâri au fost pronunţate.

Solicitarea ataşării dosarelor de fond se impune şi sub cel de-al doilea aspect, legat de verificarea motivului
de revizuire invocat de parte, căci stabilirea contrarietăţii de hotărâri se face exclusiv în raport de cererile
pe care acestea le-au finalizat, aflate în dosarele de fond.

[10] Timbrajul. Taxa judiciară de timbru, în cuantum de 91.000 lei (la nivelul anului 2005), şi timbrul
judiciar, în valoare de 1.500 lei, sunt cele prevăzute de art. 3 lit. h) din Legea nr. 146/1997, cu modificările
şi completările ulterioare, respectiv de art. 3 alin. (1) din O.G. nr. 32/1995, cu modificările şi completările
ulterioare.

[11] Instanţa competentă este instanţa mai mare în grad faţă de instanţa sau instanţele care au pronunţat
hotărârile potrivnice. Dacă cele două instanţe care au dat hotărârile potrivnice fac parte din circumscripţii
judecătoreşti deosebite, instanţa mai mare în grad la care urmează să se îndrepte cererea de revizuire va fi
aceea a instanţei care a dat prima hotărâre [art. 323 alin. (2) C. proc. civ.].

în cazul în care hotărârile potrivnice au fost date de instanţe de recurs, iar una dintre ele este înalta Curte
de Casaţie şi Justiţie, cererea se soluţionează de către această din urmă instanţă [art. 322 pct. 7 alin. (2)].

LegeAZ.net

Powered by TCPDF (www.tcpdf.org)

                                         3 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 7 C. PROC. CIV.