DOMNULE PREŞEDINTE (sau PRIM PROCUROR),

Subsemnatul(a)_, domiciliat(ă) în_, parte vătămată în procesul penal privitor pe învinuitul(a) sau
inculpatul(a), trimis în judecată pentru săvârşirea infracţiunii de furt în dauna mea, vă rog a dispune

SĂ MI SE RESTITUIE BUNURILE MOBILE CE MI-AU FOST FURATE,

care au fost ridicate de la domiciliul făptuitorului şi se află în păstrare la organul de urmărire penală,
întrucât îmi sunt necesare. Este vorba de un palton, aparat de radio etc.

Restituirea acestor bunuri nu împiedică aflarea adevărului şi justa soluţionare a cauzei

Îmi iau obligaţia ca aceste bunuri să le păstrez până la soluţionarea definitivă a cauzei şi în caz de nevoie să
le prezint organului de cercetare penală sau instanţei de judecată.

În drept, îmi întemeiez cererea pe dispoziţiile art. 162 alin. 5 din Noul Cod de Procedură Penală*. 

Data depunerii_

Semnătura,

DOMNULUI PREŞEDINTE (sau PRIM PROCUROR)

*"Obiectele ce servesc ca mijloc de probă, dacă nu sunt supuse confiscării, în condiţiile legii, pot fi restituite,
chiar înainte de soluţionarea definitivă a procesului, persoanei căreia îi aparţin, în afară de cazul când prin
această restituire s-ar putea stânjeni aflarea adevărului. Organul de urmărire penală sau instanţa de judecată
pune în vedere persoanei căreia i-au fost restituite obiectele că este obligată să le păstreze până la
soluţionarea definitivă a cauzei."

1. CONCEPT ŞI REGLEMENTARE

Alături de măsurile menite să asigure realizarea eventualelor despăgubiri civile, Codul de procedură penală
mai prevede şi două măsuri în vederea asigurării reparării imediate, în natură, a pagubei suferite de
persoana vătămată, prin care se preîntâmpină alte consecinţe păgubitoare. Cele două măsuri sunt:
restituirea lucrurilor ridicate şi restabilirea situaţiei anterioare comiterii infracţiunii.

1. SEDIUL MATERIEI acestor două instituţii de drept procesual penal îl constituie dispoziţiile art.
169-170.

2. CEREREA DE RESTITUIRE A LUCRURILOR RIDICATE. în numeroase cazuri pe parcursul
procesului penal, organele judiciare ridică de la învinuit sau inculpat (chiar şi de la terţe persoane) diverse
obiecte (mijloace de probă materială) necesare aflării adevărului. Este vorba de obiecte care pot servi ca

                                         1 / 2

Model de cerere bunuri confiscate sau ridicate la percheziție  
mijloc de probă în procesul penal, fie că ele conţin sau poartă o urmă a faptei săvârşite, fie pentru că au
fost folosite sau destinate să servească la săvârşirea unei infracţiuni. Alteori, obiectele ridicate sunt
produsul infracţiunii. Adeseori, asemenea obiecte sunt proprietatea părţii vătămate sau a părţii civile, fiind
luate pe nedrept din posesia sau detenţia lor de către învinuit sau inculpat.

în această situaţie, pe tot parcursul procesului penal, până la soluţionarea definitivă a acestuia, partea civilă
sau partea vătămată, în temeiul art. 169 C. proc. pen, are dreptul să ceară să-i fie restituite lucrurile
ridicate de la învinuit, de la inculpat, sau de la orice persoană care le-a primit spre a le păstra.

Măsura restituirii, luată chiar în cursul procesului penal - potrivit art. 14 alin. 3 lit. a C. proc. pen. -
constituie o modalitate de reparare în natură a pagubei pricinuite prin infracţiune; victima infracţiunii îşi
recapătă mai repede bunurile de care a fost deposedată, înlăturându-se şi riscul dispariţiei sau degradării
lor.

în toate cazurile restituirea se dispune numai dacă aceasta nu împiedică aflarea adevărului şi justa
soluţionare a cauzei.

Cererea de restituire se adresează organului de urmărire penală sau instanţei de judecată, după caz.

Dacă o altă persoană decât cea vătămată pretinde că are un drept asupra lucrurilor ridicate, atunci va fi
folosită calea de atac a contestaţiei contra măsurii asigurătorii, prevăzută de art. 168 alin. ultim C. proc.
pen., în cadrul căreia cel ce pretinde restituirea trebuie să facă dovada drepturilor sale asupra bunurilor
pretinse a-i fi restituite.

3. Cererea de restabilire a situaţiei de fapt anterioară săvârşirii INFRACŢIUNII. O altă modalitate de
reparare în natură a prejudiciului adus prin infracţiune, o constituie restabilirea situaţiei anterioare
săvârşirii infracţiunii, măsură care - potrivit art. 170 C. proc. pen. - poate fi luată de organul de cercetare
penală cu aprobarea procurorului sau de instanţa de judecată, dacă sunt îndeplinite două condiţii
(cumulativ), şi anume:

- schimbarea situaţiei să fi rezultat din săvârşirea infracţiunii;

- restabilirea să fie posibilă.

Ca şi în cazul restituirii lucrurilor, persoanele lezate prin restabilirea situaţiei anterioare săvârşirii
infracţiunii, pot uza de calea de atac a contestaţiei prevăzute de art. 168 alin. ultim C. proc. pen.

LegeAZ.net

Powered by TCPDF (www.tcpdf.org)

                                         2 / 2

Model de cerere bunuri confiscate sau ridicate la percheziție