Model de acțiune / cerere de chemare în judecată pentru încetarea pensiei de întreținere
("alimentară") datorată minorului sau majorului care nu a depășit vârsta de 26 de ani, conformă Noului
Cod Civil și Noului Cod de Procedură Civilă

Către

Judecătoria Sectorului 1

str. Gheorghe Danielopol nr. 2-4, sector 4, București

Domnule/Doamnă Preşedinte,

Subsemnatul POPA PETRIŞOR, având CNP .........................., posesor al CI seria........ nr............. eliberat
de SPCLEP...................la data de ................ adresa electronică petri@popa.ro, tel. nr................... fax
nr...................................,

şi subsemnata POPA IASMINA, având CNP........................., posesoare a CI seria......., nr............., eliberat
de SPCLEP...................la data de................ adresa electronică iasmi@popa.ro, tel. nr.................., fax
nr....................................,

Ambii cu domiciliul în mun. Bucuresti la adresa........................................ jud. _,

în nume personal, în calitate de reclamanţi,

Reprezentaţi prin avocat_, în baza împuternicirii avocaţiale nr......../............, eliberată de Cabinet de
Avocat_,

Cu domiciliul procedural ales la Cabinet de Avocat_, cu sediul în

mun. Bucuresti, la adresa ............................................................, jud._, e-mail office@avocatro.net,

înaintăm prezenta

CERERE PENTRU ÎNCETAREA

PLĂŢII PENSIEI DE ÎNTREŢINERE

împotriva pârâtului POPA LUCIAN, cu domiciliul în mun. Bucuresti la adresa.....................................Jud.
_,

Pentru ca prin hotărârea pe care o veţi pronunţa să dispuneţi:

1. încetarea plăţii pensiei de întreţinere lunară la care subsemnaţii, în calitate de părinţi, am fost
obligaţi prin Sentinţa civilă nr.........din ............a Judecătoriei Bucuresti, jud._, să o plătim

                                         1 / 3

Model de cerere pentru încetarea pensiei de întreținere / alimentare  
pârâtului, până la terminarea studiilor acestuia, fără a depăşi vârsta de 26 de ani;

2. Obligarea pârâtului la plata cheltuielilor de judecată, conform art. 453 C.proc.civ.

MOTIVE:

În fapt, subsemnaţii suntem părinţii fireşti ai pârâtului, născut la data de ............... conform certificatului de
naştere seria......... nr...............eliberat de.........la data de................,, care în prezent este în vârstă de 24 ani.

Până la finalizarea studiilor liceale de către acesta, am locuit împreună în locuinţa familiei, asigurându-i
toate cheltuielile de creştere, educare, învăţătură şi pregătire profesională. După terminarea liceului, fiul
nostru a decis să se înscrie la Facultatea de Medicină din cadrul Universităţii de Medicină şi Farmacie din
Cluj-Napoca, deşi exista facultate de acelaşi profil şi în mun. Bucuresti, unde noi, împreună cu fiul nostru,
locuiam la data efectuării studiilor de medicină de către acesta.

Fiind student la medicină, fiul nostru ne-a chemat în judecată pentru plata pensiei de întreţinere până la
finalizarea studiilor universitare, dar nu mai târziu de data împlinirii vârstei de 26 ani.

Prin Sentinţa civilă nr......din..........o Judecătoriei Bucuresti, subsemnaţii am fost obligaţi la plata unei pensii
de întreţinere pe seama fiului nostru în sumă de.................lei lunar, până la finalizarea studiilor. După
absolvirea facultăţii, fiul nostru s-a înscris la examenul de rezidenţiat la facultatea absolvită, fiind admis şi
angajat la Spitalul clinic ..............din Cluj-Napoca, în calitate de medic rezident, specialitatea neuro-
chirurgie.

Întrucât pârâtul şi-a finalizat studiile universitare odată cu susţinerea şi promovarea examenului de licenţă,
când acesta a împlinit vârsta de 24 ani, cât şi datorită faptului că acesta a dobândit calitatea de angajat ca
medic rezident, obţinând venituri salariate, se impune încetarea pensiei de întreţinere de la data încheierii
studiilor universitare, conform art. 499 alin. (3) şi art. 531 C.civ.

În susţinerea cererii noastre aducem ca argumente suplimentare faptul că pârâtul, în calitate de medic
rezident, are un venit net care echivalează cu 2/3 din pensia fiecăruia dintre noi, iar pensia pe care o avem ne
este necesară întreţinerii şi suportării medicaţiilor şi tratamentelor medicale recomandate.

În drept, ne întemeiem prezenta cerere pe dispoziţiile art. 531 alin. (1) teza a II-a, art. 513, art. 516, art.
519, art. 524, art. 527, art. 529, art. 530, art. 534 Noul Cod Civil, art. 148-151, art. 192, art. 194 şi art. 195
C.proc.civ.

În dovedirea pretenţiilor noastre, solicităm să încuviinţaţi administrarea următoarelor probe cu care dorim
să dovedim cele menţionate în motivele prezentei cereri:

- interogatoriul pârâtului;

- diploma de licenţă a pârâtului;

- atestatul de medic rezident al pârâtului;

                                         2 / 3

Model de cerere pentru încetarea pensiei de întreținere / alimentare - adeverinţa din care rezultă calitatea de angajat a pârâtului;

- adeverinţa privind veniturile salariale ale pârâtului;

-înscrisurile anexate.

Anexăm prezentei copii certificate de pe următoarele acte şi documente:

- certificatului de naştere al pârâtului;

- sentinţa civilă de obligare a subsemnaţilor la plata pensiei de întreţinere;

- actele medicale care atestă starea noastră de sănătate;

- copia reţetelor medicale şi a chitanţelor de plată a medicamentelor din ultimul an;

- deciziile de pensionare ale subsemnaţilor şi cupoanele de pensie de pe ultima lună.

Depunem prezenta cerere însoţită de actele anexate acesteia în două exemplare, conform art. 149 şi art.
150 C.proc.civ.

Prezenta cerere este scutită de taxa de timbru judiciar, conform art. 29 alin. (1) lit. c) din O.U.G. nr.
80/2013.

Alăturat prezentei depunem împuternicirea avocaţială în original şi copia chitanţei de plată a onorariului de
avocat.

Solicităm judecarea cauzei şi în lipsa subsemnaţilor reclamanţi şi/sau a avocatului, conform art. 411 alin. (1)
pct. 2 C.proc.civ.

Data_

Semnătura reclamantului /

Semnătura reprezentantului

Domnului/Doamnei Preşedinte al Judecătoriei Sectorului 1 București

LegeAZ.net

Powered by TCPDF (www.tcpdf.org)

                                         3 / 3

Model de cerere pentru încetarea pensiei de întreținere / alimentare