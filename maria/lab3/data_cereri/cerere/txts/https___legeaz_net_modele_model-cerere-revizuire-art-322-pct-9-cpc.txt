Domnule Preşedinte, [1]

Subsemnatul [2]_ _, domiciliat în_ contradictoriu cu intimatul [3]_, domiciliat în termen legal [4], prezenta
cerere de

Revizuire

împotriva sentinţei/deciziei civile nr. [5] / pronunţată de Judecătoria/Tribunalul/Curtea de Apel_/înalta
Curte de Casaţie şi Justiţie, solicitându-vă să dispuneţi_[6]

Motivele cererii sunt următoarele:

Motivele de fapt [7]:_

Temeiul de drept [8]: îmi întemeiez cererea pe dispoziţiile art. 322 pct. 9 C. proc. civ.

Pentru dovedirea depunerii în termen a cererii solicit încuviinţarea probei cu înscrisuri, iar pentru
dovedirea temeiniciei motivului de revizuire invocat solicit ataşarea dosarului în care s-a pronunţat
hotărârea atacată, precum şi înscrisuri. [9]

Anexez copia hotărârii atacate, Monitorul Oficial al României în care s-a publicat hotărârea C.E.D.O.
pronunţată în legătură cu hotărârea naţională supusă revizuirii, precum şi chitanţa de plată a taxei judiciare
de timbru de 91.000 lei şi timbrul judiciar de 1.500 lei. [10]

Semnătura,

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [11]_

Explicaţii

1] Natura juridică. Revizuirea este o cale extraordinară de atac, de retractare, comună şi nesuspensivă de
executare, prin care se poate obţine, în cazurile expres şi limitativ prevăzute de art. 322 C. proc. civ.,
retractarea hotărârii definitive atacate.
[2] Calitate procesuală activă (revizuient) poate avea oricare dintre părţile interesate care au figurat în
procesul în care s-a pronunţat hotărârea supusă revizuirii sau, după caz, succesorii lor în drepturi, precum
şi procurorul, în temeiul art. 45 alin. (5) C. proc. civ., indiferent dacă acesta a participat sau nu la judecata
finalizată cu hotărârea pe care doreşte să o atace.
[3] Calitate procesuală pasivă (intimat) au celelalte părţi din procesul finalizat cu hotărârea atacată, care nu
au formulat cererea de revizuire sau, după caz, succesorii în drepturi ai acestora.

[4] Termenul de introducere. Pentru motivul prevăzut de art. 322 pct. 9 C. proc. civ., termenul de revizuire
este de 3 luni şi curge de la data publicării hotărârii Curţii Europene a Drepturilor Omului în Monitorul
Oficial al României, Partea I [art. 324 alin. (3) C. proc. civ.]

[5] Obiectul revizuirii. Idem, supra, nr. 31a - Cazul de revizuire prevăzut de art. 322pct. 1 C. proc. civ.,

                                         1 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 9 C. PROC. CIV. pct. 5.

[6] Se va indica expres soluţia urmărită prin admiterea revizuirii întemeiate pe art. 322 pct. 9 C. proc. civ.,
respectiv se va solicita schimbarea, în tot sau în parte, a hotărârii atacate, astfel încât să se ajungă la
înlăturarea acelor încălcări ale drepturilor sau libertăţilor fundamentale, ce au fost constatate prin hotărârea
Curţii Europene a Drepturilor Omului, pe care s-a fundamentat cererea de revizuire.

[7] Motivele de fapt Se va arăta că motivul reglementat de art. 322 pct. 9 C. proc. civ. este cel dedus
judecăţii şi se va argumenta îndeplinirea condiţiilor acestui motiv prin raportare la situaţia concretă din
hotărârea atacată şi din cea a Curţii Europene a Drepturilor Omului, invocată ca temei al revizuirii.

Punctul 9 al art. 322 deschide calea revizuirii în situaţia în care Curtea Europeană a Drepturilor Omului a
constatat o încălcare a drepturilor sau libertăţilor fundamentale ale omului prin hotărârea judecătorească
atacată, iar consecinţele grave ale acestei încălcări continuă să se producă şi nu pot fi remediate decât prin
revizuirea hotărârii naţionale pronunţate.

Motivul, introdus prin O.U.G. nr. 58/2003, a fost o consecinţă a realităţii practicii judiciare româneşti
ulterioară ratificării de către România a Convenţiei europene pentru apărarea drepturilor omului şi a
libertăţilor fundamentale, respectiv ulterioară anului 1994, şi el presupune îndeplinirea cumulativă a
următoarelor condiţii:

a) să existe o hotărâre a C.E.D. O. prin care s-a constatat că hotărârea naţională încalcă anumite drepturi
sau libertăţi fundamentale ale omului pentru una din părţile procesului;

b) încălcarea, prin hotărârea naţională, a drepturilor sau libertăţilor fundamentale ale omului să aibă
consecinţe grave pentru părţi;

c) consecinţele grave ale încălcării în discuţie să nu poată fi înlăturate prin alte căi procedurale.
Prin urmare, revizuentul trebuie să arate în cererea sa acele împrejurări care conturează condiţiile sus-
menţionate. Acestea se regăsesc, de exemplu, în materia revendicării proprietăţilor imobiliare preluate
abuziv de statul comunist, care au primit soluţia de respingere în instanţele naţionale, calificată de
C.E.D.O. ca o încălcare a dreptului fundamental la proprietatea privată, când efectele acestei încălcări,
constând în lipsirea proprietarului de bunul său, nu mai pot fi înlăturate pe altă cale procedurală prevăzută
de legislaţia naţională, care să tindă la restituirea în natură a bunului către titularul său.

[8] Temeiul de drept îl constituie dispoziţiile art. 322 pct. 9 C. proc. civ., iar dacă s-a solicitat şi
suspendarea executării hotărârii atacate, acest temei de drept se va întregi cu dispoziţiile art. 325 C. proc.
civ.

[9] Probele. Probaţiunea se structurează pe două aspecte: cel legat de formularea în termen a cererii de
revizuire şi cel legat de motivul propriu-zis de revizuire.

Referitor Ia primul aspect, relevantă este proba cu înscrisuri, constând într-un singur act, şi anume
Monitorul Oficial al României, Partea I, în care s-a publicat hotărârea C.E.D.O. invocată în revizuire.

în ceea ce priveşte aspectul de fond, legat de verificarea motivului de revizuire invocat de parte, acesta

                                         2 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 9 C. PROC. CIV. impune solicitarea ataşării dosarului în care s-a pronunţat hotărârea atacată, precum şi a hotărârii C.E.D.O.
pronunţată în legătură cu hotărârea naţională atacată.

[10] Timbrajul. Taxa judiciară de timbru, în cuantum de 91.000 lei (la nivelul anului 2005), şi timbrul
judiciar, în valoare de 1.500 lei, sunt cele prevăzute de art. 3 lit. h) din Legea nr. 146/1997, cu modificările
şi completările ulterioare, respectiv de art. 3 alin. (1) din O.G. nr. 32/1995, cu modificările şi completările
ulterioare.
Dacă se solicită şi suspendarea executării hotărârii atacate, se datorează în plus o taxă judiciară de timbru
de 91.000 lei şi un timbru judiciar de 3.000 lei, conform art. 3 lit. e) din Legea nr. 146/1997, respectiv, art.
3 alin. (1) din O.G. nr. 32/1995.
[11] Instanţa competentă este cea care a pronunţat hotărârea a cărei revizuire se cere [art. 323 alin. (1) C.
proc. civ.]

LegeAZ.net

Powered by TCPDF (www.tcpdf.org)

                                         3 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 9 C. PROC. CIV.