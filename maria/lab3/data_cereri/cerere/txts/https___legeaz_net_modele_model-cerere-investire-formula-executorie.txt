Domnule Preşedinte, [1]

Subsemnatul [2]_, reclamant în dosarul nr. /_ al acestei instanţe, soluţionat în sensul admiterii acţiunii mele
prin sentinţa civilă nr._/_, rămasă definitivă şi irevocabilă prin deciziile nr. _şi nr._/ ale Curţii de Apel_,
respectiv înaltei Curţi de Casaţie şi Justiţie, vă rog să dispuneţi învestirea cu formulă executorie a acestei_
[3], pentru a o putea pune în executare.

Temeiul de drept: îmi întemeiez cererea pe dispoziţiile art. 269, art. 374 şi art. 376 C. proc. civ.

Anexez: copia legalizată a sentinţei civile nr. /_(sau, după caz, înscrisul ce se doreşte a fi învestit), precum
şi chitanţa de plată a taxei judiciare de timbru de 37.000 lei şi timbrul judiciar de 1.500 lei. [4]

Semnătura,

Domnului Preşedinte al Judecătoriei/Tribunalului [5]

Explicaţii teoretice

[1] Natura cererii. Potrivit art. 374 C. proc. civ., pentru ca executarea silită să fie pornită este necesar ca
hotărârea să fie învestită cu formulă executorie prevăzută de art. 269 alin. (1) din acelaşi cod, care constă
într-un ordin, dat în numele Preşedintelui României, organelor de executare, agenţilor administrativi şi
procurorilor, de a executa hotărârea, respectiv de a sprijini executarea ei.

[2] Titularul cererii este, după caz, cel care a câştigat procesul sau cel care are calitatea de creditor în
celelalte înscrisuri pentru care legea prevede posibilitatea învestirii cu formulă executorie în scopul de a
dobândi forţă executorie, aceştia având interesul să obţină titlul executoriu pentru a-l putea pune în
executare. Precizăm că se eliberează, sub semnătură, un singur titlu executoriu.
[3] Obiectul cererii. Conform art. 376 alin. (1) C. proc. civ., se învestesc cu formulă executorie nu numai
hotărârile judecătoreşti care au rămas definitive ori au devenit irevocabile, ci şi înscrisurile autentificate,
precum şi orice alte hotărâri sau înscrisuri, pentru ca acestea să devină executorii, în cazurile anume
prevăzute de lege, cum ar fi, de exemplu, cambia sau biletul la ordin (art. 61 din Legea nr. 58/1934 asupra
cambiei şi biletului la ordin) etc.

Sunt însă şi hotărâri judecătoreşti pentru care legea [art. 374 alin. (1) C. proc. civ.] nu prevede formalitatea
învestirii cu formulă executorie, şi anume: încheierile executorii (pronunţate în condiţiile art. 1084, art.
114', art. 200, art. 211, art. 213, art. 236, art. 238 şi art. 592 C. proc. civ.); hotărârile executorii provizoriu
şi alte hotărâri prevăzute de lege, respectiv hotărârile cărora legiuitorul le-a conferit valoare de titlu
executoriu [pronunţate în condiţiile art. 81, art. 460, art. 513, art. 516, art. 517, art. 577, art. 7209 C. proc.
civ., precum şi hotărârile Curţii de arbitraj - art. 13 alin. (4) din Decretul-lege nr. 139/1990 etc.].

[4] Timbrajul. Taxa judiciară de timbru de 37.000 lei (la nivelul anului 2005) şi timbrul judiciar de 1.500
lei sunt cele prevăzute de art. 3 lit. 1) din Legea nr. 146/1997, cu modificările şi completările ulterioare,
respectiv de art. 4 alin. (1) din O.G. nr. 32/1995, cu modificările şi completările ulterioare.

[5] Instanţa competentă diferă în funcţie de obiectul cererii de învestire. Astfel, hotărârile judecătoreşti

                                         1 / 2

MODEL DE CERERE DE INVESTIRE CU FORMULA EXECUTORIE pronunţate în România se învestesc de prima instanţă [art. 374 alin. (2) C. proc. civ.], iar actele
autentificate de o reprezentanţă diplomatică sau consulară a României se învestesc de judecătoria
domiciliului uneia din părţile actului autentic, iar dacă nici una din părţi nu are domiciliul cunoscut în ţară
învestirea se face de Judecătoria Sectorului III Bucureşti [art. 376 alin. (2) şi (3) C. proc. civ.]. 

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE DE INVESTIRE CU FORMULA EXECUTORIE