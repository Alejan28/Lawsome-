Domnule Preşedinte, [1]

Subsemnatul [2]_ _, domiciliat în_,

Chem în judecată

pe pârâtul [3]___, domiciliat în_, pentru ca prin hotărârea ce o veţi pronunţa să dispuneţi pe cale de
ordonanţă preşe-dinţială obligarea pârâtului la_[4]

Motivele cererii sunt următoarele:

Motivele de fapt [5]:_

Temeiul de drept [6]: îmi întemeiez cererea pe dispoziţiile art. 581 C. proc. civ._

Probe [7]: înţeleg să mă folosesc de următoarele probe_,

pe aspectele privind_

Anexez copii certificate de pe următoarele înscrisuri_ , precum şi chitanţa de plată a taxei judiciare de
timbru de_lei şi timbrul judiciar de_lei. [8]

Semnătura,

Domnului Preşedinte al Judecătoriei/Tribunalului [9]

Explicaţii teoretice

[1] Natura juridică. Ordonanţa preşedinţială a fost definită în doctrină ca fiind procedura de natură
contencioasă care are ca obiect obţinerea rapidă din partea instanţei competente, în cazuri urgente, a unei
hotărâri prin care să se reglementeze provizoriu raporturile dintre părţi, până la tranşarea pe fond a
litigiului dintre ele.
[3] Calitate procesuală activă are titularul dreptului reclamat în justiţie.

[3] Calitate procesuală pasivă are subiectul pasiv al dreptului reclamat în justiţie, respectiv persoana
obligată să răspundă faţă de pretenţiile reclamantului.

[4] Obiectul ordonanţei preşedinţiale se poate plasa, cel mai adesea, în materia raporturilor de familie, de
vecinătate şi de proprietate, locative, precum şi în materia executării silite. Acesta trebuie să fie
individualizat concret de către reclamant prin indicarea obligaţiei ce se va stabili în sarcina pârâtului sau a
măsurii ce se va stabili în contradictoriu cu acesta. Astfel, spre exemplu:

a) în materia raporturilor de familie se poate solicita: încredinţarea copiilor minori; obligarea pârâtului la
plata pensiei de întreţinere, a alocaţiei pentru copiii minori până la soluţionarea divorţului părinţilor;
reintegrarea soţului-reclamant, eventual şi a copiilor, în locuinţa comună; împărţirea provizorie a locuinţei

                                         1 / 3

MODEL DE CERERE DE ORDONANŢA PREŞEDINŢIALĂ comune; restituirea bunurilor proprii de strictă necesitate; inventarierea bunurilor comune etc.;

b) în materia raporturilor de vecinătate şi de proprietate se poate solicita: sistarea, demolarea sau
efectuarea unor lucrări; ridicarea materialelor; încetarea funcţionării maşinilor sau aparatelor care prin
zgomotul produs fac imposibilă folosinţa normală a locuinţei; obligarea la repararea gardului-stăvilar şi la
curăţarea canalului de scurgere a apelor pluviale; interzicerea folosirii unor substanţe chimice; menţinerea
dreptului de servitute; încetarea servituţii create sau folosite în mod abuziv etc;

c) în materia raporturilor locative se poate solicita: evacuarea din locuinţa ocupată în mod abuziv, fără
contract de închiriere; constatarea stării locuinţei închiriate; obligarea pârâtului să înceteze împiedicarea
folosinţei unor dependinţe comune de către ceilalţi colocatari sau coproprietari etc;

d) în materia executării silite se poate solicita: suspendarea executării silite; obligarea creditorului la
întoarcerea executării etc.

[5] Motivele de fapt. Se va descrie situaţia de fapt care conturează raportul juridic obligaţional dintre părţi
şi, prin raportare la acesta, se vor justifica argumentat cele trei condiţii de admisibilitate ale ordonanţei
preşedinţiale, şi anume: urgenţa, vremelnicia măsurii solicitate prin cererea de ordonanţă preşedinţială şi
neprejude-carea fondului de către aceasta.

5.1. Urgenţa. Art. 581 C. proc. civ. recunoaşte existenţa urgenţei în trei situaţii, şi anume când măsura
solicitată este necesară pentru păstrarea unui drept care s-ar păgubi prin întârziere, pentru prevenirea unei
pagube iminente şi care nu s-ar putea repara, precum şi pentru înlăturarea piedicilor ce s-ar ivi cu prilejul
unei executări, astfel că reclamantul trebuie să arate în cererea sa împrejurările concrete din care rezultă
una din cele trei situaţii sus-menţionate, afară de cazul în care chiar legea apreciază existenţa urgenţei, cum
ar fi la suspendarea execuţiei vremelnice [art. 280 alin. (5) C. proc. civ.) sau la măsurile provizorii luate pe
perioada divorţului (art.613^2 C. proc. civ.). De exemplu, când obiectul ordonanţei îl constituie obligarea
pârâtului la repararea gardului-stăvilar şi la curăţarea canalului înfundat de scurgere a apelor, reclamantul
poate justifica urgenţa acestei măsuri prin invocarea inundării periodice a imobilului său de apele scurse
din ploi de pe proprietatea învecinată a pârâtului, ceea ce creează pericol de dărâmare a imobilului inundat;
când obiectul ordonanţei îl constituie reintegrarea soţului în domiciliul conjugal din care a fost izgonit,
reclamantul poate justifica urgenţa acestei măsuri prin invocarea faptului că izgonirea a avut loc fără drept
şi că nu are un alt spaţiu de locuit; dacă obiectul ordonanţei îl constituie obligarea soţului la plata pensiei de
întreţinere către celălalt soţ, reclamantul poate justifica urgenţa măsurii prin invocarea faptului că este
inapt de muncă şi a fost lipsit de soţul-pârât de orice mijloace materiale de subzistenţă; dacă obiectul
ordonanţei îl constituie menţinerea dreptului de servitute, reclamantul poate justifica urgenţa acestei
măsuri prin faptul că este proprietarul unui loc înfundat şi pârâtul îl împiedică în mod abuziv de la
exerciţiul normal al dreptului de trecere, fapt de natură să-i paralizeze exerciţiul normal al dreptului de
servitute etc.

5.2. Vremelnicia măsurii cerute pe cale de ordonanţă obligă pe reclamant să indice în cererea sa limita în
timp până la care urmează să se dispună această măsură, respectiv până la soluţionarea în fond a litigiului
dintre părţi, cum ar fi, de exemplu, până la divorţ în cazul cererilor accesorii acestuia, până la soluţionarea
cererii de suspendare a executării formulată în cadrul contestaţiei la executare, până la dezlegarea cererii
de suspendare a execuţiei vremelnice etc.

                                         2 / 3

MODEL DE CERERE DE ORDONANŢA PREŞEDINŢIALĂ 5.3. Neprejudecarea fondului. Condiţia de a nu prejudeca fondul decurge din cea privind caracterul
vremelnic al măsurii ce se poate dispune pe cale de ordonanţă, iar reclamantul o poate justifica prin
solicitarea de cercetare a aparenţei dreptului, dedusă, de exemplu, din analiza sumară a titlurilor părţilor,
din calitatea de soţ a celui ce reclamă în justiţie săvârşirea de acte abuzive de către celălalt soţ - izgonirea
din domiciliul comun, lipsirea de mijloace materiale de subzistenţă etc.

[6] Temeiul de drept. Ca regulă generală, temeiul de drept îl constituie art. 581 C. proc. civ.; sunt însă şi
situaţii în care acest temei se întregeşte cu dispoziţiile speciale, prin care legiuitorul a deschis expres calea
ordonanţei preşedinţiale în anumite materii, cum ar fi în materia raporturilor de familie, pe timpul
procesului de divorţ (art. 6132 C. proc. civ.); în materia executării silite, în cazul suspendării execuţiei
vremelnice [art. 280 alin. (5) C. proc. civ. ] sau a suspendării executării propriu-zise [art. 403 alin. (4) C.
proc. civ. ]; în materia raporturilor locative reglementate de O.U.G. nr. 40/1999, în cazul evacuării
chiriaşului care nu a răspuns ofertei proprietarului de încheiere a noului contract de închiriere sau care a
refuzat nejustificat această ofertă [art.l 1 alin. (2) din O.U.G. nr. 40/1999].

[7] Probe. Se vor indica probele solicitate şi aspectele ce se tind a fi dovedite cu acestea. în principiu, se
poate solicita orice mijloc de probă admis de lege, în condiţiile dreptului comun. Totuşi, ţinându-se seama
de specificul ordonanţei preşedinţiale, nu se va încuviinţa administrarea de probe care ar tergiversa
judecata, instanţa fiind chemată să ordone măsuri urgente şi vremelnice, fără prejudecarea fondului. 

[8] Timbrajul. Taxa judiciară de timbru de 91.000 lei (la nivelul anului 2005) şi timbrul judiciar de 3.000
lei sunt cele prevăzute de art. 3 lit. b) din Legea nr. 146/1997, cu modificările şi completările ulterioare,
respectiv de art. 3 alin. (1) din O.G. nr. 32/1995, cu modificările şi completările ulterioare.

Taxa de 91.000 lei este prevăzută de art. 3 lit. b) din Legea 146/1997 numai pentru cererile de ordonanţă
preşedinţială al căror obiect nu este evaluabil în bani, astfel că prin folosirea argumentului de interpretare
logică per a contrario a acestui text se deduce concluzia că cererile de ordonanţă cu obiect evaluabil în bani
se timbrează la valoarea acestuia, adică după regulile prevăzute de art. 2 din Legea nr. 146/1997, iar
timbrul judiciar va fi cel prevăzut de art. 3 alin. (2) din O.G. nr. 32/19955).

[9] Instanţa competentă. Potrivit art. 581 alin. (2) C. proc. civ., cererea de ordonanţă preşedinţială se va
introduce la instanţa competentă să se pronunţe asupra fondului dreptului. Prin urmare, determinarea
instanţei competente material şi teritorial se va face după regulile dreptului comun în materie.

LegeAZ.net

Powered by TCPDF (www.tcpdf.org)

                                         3 / 3

MODEL DE CERERE DE ORDONANŢA PREŞEDINŢIALĂ