Domnule Preşedinte, [1]

Subsemnatul [2]_, domiciliat în . formulez în contradictoriu cu intimatul [3]_, domiciliat în_, în termen
legal [4], prezenta cerere de

Revizuire

împotriva sentinţei/deciziei civile nr. / pronunţată de Judecătoria/Tribunalul/Curtea de Apel_/înalta Curte
de Casaţie şi Justiţie [5], solicitându-vă să dispuneţi_[6]

Motivele cererii sunt următoarele:

Motivele de fapt [7]:_

Temeiul de drept [8]: îmi întemeiez cererea pe dispoziţiile art. 322 pct. 6 C. proc. civ.

Pentru dovedirea depunerii în termen a cererii şi a temeiniciei motivului de revizuire invocat solicit
ataşarea dosarului în care s-a pronunţat hotărârea atacată, precum şi următoarele probe_[9]

Anexez copia hotărârii atacate, copii certificate de pe următoarele

înscrisuri_, precum şi chitanţa de plată a taxei judiciare de

timbru de 91.000 lei şi timbrul judiciar de 1.500 lei. [10]

Semnătura,

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [11]_

Comentariu

1] Natura juridică. Revizuirea este o cale extraordinară de atac, de retractare, comună şi nesuspensivă de
executare, prin care se poate obţine, în cazurile expres şi limitativ prevăzute de art. 322 C. proc. civ.,
retractarea hotărârii definitive atacate.
[2] Calitate procesuală activă (revizuient) poate avea oricare dintre părţile interesate care au figurat în
procesul în care s-a pronunţat hotărârea supusă revizuirii sau, după caz, succesorii lor în drepturi, precum
şi procurorul, în temeiul art. 45 alin. (5) C. proc. civ., indiferent dacă acesta a participat sau nu la judecata
finalizată cu hotărârea pe care doreşte să o atace.
[3] Calitate procesuală pasivă (intimat) au celelalte părţi din procesul finalizat cu hotărârea atacată, care nu
au formulat cererea de revizuire sau, după caz, succesorii în drepturi ai acestora.

[4] Termenul de introducere. Pentru motivul prevăzut de art. 322 pct. 6 C. proc. civ., termenul de revizuire
este de o lună şi curge de Ia comunicarea hotărârii definitive făcută statului ori celorlalte persoane de drept
public sau de utilitate publică, sau de la întoarcerea dispărutului ori de la dobândirea capacităţii, în aceste
din urmă două cazuri termenul fiind de 6 luni [art. 324 alin. (1) pct. 5 C. proc. civ. ].

                                         1 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 6 C. PROC. CIV. [5] Obiectul revizuirii. Idem, supra, nr. 31a - Cazul de revizuire prevăzut de art. 322pct. 1 C. proc. civ.,
pct. 5.

[6] Se va indica expres soluţia urmărită prin admiterea revizuirii întemeiată pe pct. 6 al art. 322, respectiv
se va solicita desfiinţarea hotărârii atacate şi rejudecarea procesului.

[7] Motivele de fapt. Se va arăta că motivul reglementat de art. 322 pct. 6 C. proc. civ. este cel dedus
judecăţii şi se va argumenta îndeplinirea condiţiilor acestui motiv prin raportate la situaţia concretă din
hotărârea atacată.

Punctul 6 al art. 322 deschide calea revizuirii în situaţia în care statul ori alte peroane juridice de drept
public sau de utilitate publică, dispăruţii, incapabilii (minorii lipsiţi de capacitate de exerciţiu sau cu
capacitate de exerciţiu restrânsă, interzişii judecătoreşti) sau cei puşi sub curatelă nu au fost apăraţi deloc
sau au fost apăraţi cu viclenie de cei însărcinaţi să-i apere. Motivul constituie o garanţie specială a
dreptului la apărare pentru două categorii de justiţiabili - pe de o parte statul ori alte persoane juridice de
drept public sau de utilitate publică, iar pe de altă parte incapabilii, dispăruţii sau cei puşi sub curatelă -,
fiind condiţionat de lipsa totală de apărare (ceea ce nu este cazul atunci când s-au depus concluzii scrise în
dosar), indiferent de cauza care a determinat-o, cu prilejul punerii concluziilor pe fond, sau de apărarea cu
viclenie de cei însărcinaţi să o facă, dacă prin aceasta procesul a fost pierdut, în tot sau în parte.

în consecinţă, revizuientul trebuie să arate în cererea sa acele împrejurări care conturează condiţiile sus-
menţionate.

[8] Temeiul de drept îl constituie dispoziţiile art. 322 pct. 6 C. proc. civ., revizuientul urmând a indica şi
teza din acest articol în care se încadrează pretenţiile sale - teza I dacă s-a invocat lipsa de apărare sau
apărarea cu viclenie a statului ori a celorlalte persoane de drept public sau de utilitate publică şi teza a Il-a
dacă s-a invocat lipsa de apărare sau apărarea cu viclenie a dispăruţilor, incapabililor şi celor puşi sub
curatelă -, iar dacă s-a cerut şi suspendarea executării hotărârii atacate, acest temei de drept se întregeşte
cu dispoziţiile art. 325 C. proc. civ.
[9] Probele. Probaţiunea se structurează pe două aspecte: cel legat de formularea în termen a cererii de
revizuire şi cel legat de motivul propriu-zis de revizuire.

Referitor la primul aspect, dacă s-a invocat teza I a motivului revăzut de art. 322 pct. 6 C. proc. civ.,
prezintă relevanţă dovezile de comunicare a hotărârii atacate, întrucât termenul de revizuire curge de la
comunicarea acestei hotărâri, ceea ce impune solicitarea ataşării dosarului în care ea s-a pronunţat, iar dacă
s-a invocat teza a Il-a a aceluiaşi motiv se poate solicita orice mijloc de probă, deoarece data întoarcerii
dispărutului ori a dobândirii capacităţii de exerciţiu a părţii care a promovat cererea de revizuire, ca
moment al începerii curgerii termenului de revizuire, constituie un fapt juridic, pentru care legea nu
instituie limitări în privinţa mijloacelor de dovadă.

In ceea ce priveşte aspectul de fond, legat de verificarea motivului de revizuire invocat de parte, acesta
impune, de asemenea, solicitarea ataşării dosarului în care s-a pronunţat hotărârea atacată, întrucât în
raport de piesele acestuia se va aprecia asupra lipsei de apărare a părţii sau a apărării sale cu viclenie la
judecata de fond.

[10] Timbrajul. Taxa judiciară de timbru, în cuantum de 91.000 lei (la nivelul anului 2005), şi timbrul

                                         2 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 6 C. PROC. CIV. judiciar, în valoare de 1.500 lei, sunt cele prevăzute de art. 3 lit. h) din Legea nr. 146/1997, cu modificările
şi completările ulterioare, respectiv de art. 3 alin. (1) din O.G. nr. 32/1995, cu modificările şi completările
ulterioare.
Dacă se solicită şi suspendarea executării hotărârii atacate, se datorează în plus o taxă judiciară de timbru
de 91.000 lei şi un timbru judiciar de 3.000 lei, conform art. 3 lit. e) din Legea nr. 146/1997, respectiv, art.
3 alin. (1) din O.G. nr. 32/1995.
[11] Instanţa competentă este cea care a pronunţat hotărârea a cărei revizuire se cere [art. 323 alin. (1) C.
proc. civ.]

LegeAZ.net

Powered by TCPDF (www.tcpdf.org)

                                         3 / 3

Model de cerere de revizuire - CAZUL DE REVIZUIRE PREVĂZUT DE ART. 322 PCT. 6 C. PROC. CIV.