Subsemnata(ul)_, domiciliat(ă) în , chem în judecată pe pârâtul(a)_, domiciliat(ă) în_, pentru a hotărî 

REINTEGRAREA MEA ÎN DOMICILIUL COMUN

din care am fost alungat(ă) (împreună cu copiii minori ), precum şi obligarea sa la cheltuielile de judecată.

Motivele acţiunii:

In fapt, sunt căsătorit(ă) cu părătul(a) de la data de_şi din căsătorie

au rezultat minorii_.

Pârâtul are viciul beţiei, vine acasă în stare de ebrietate, mă înjură şi mă bate atât pe mine cât şi pe copii.
In nenumărate rânduri ne-a alungat noaptea din domiciliu şi am fost nevoiţi să dormim la vecini (sau în altă
parte). Acest fapt l-a comis şi la data

de , când m-a izgonit din domiciliu, împreună cu copiii minori. întrucât nu avem

unde locui şi condiţiile în care ne găsim ne pun în primejdie sănătatea, vă rog să dispuneţi obligarea soţului
pârât să ne reprimească în domiciliul din care ne-a alungat în mod abuziv.

In drept, îmi întemeiez cererea pe dispoziţiile art. 581 C. proc. civ.

Vă rog să judecaţi cererea fără citarea părătului(ei) şi executarea să se facă fără somaţie sau fără trecerea
unui termen.

Depun copia certificatului de căsătorie şi copiile certificatelor de naştere ale copiilor minori.

Data depunerii_

Semnătura_

DOMNULUI PREŞEDINTE AL JUDECĂTORIEI_

Explicații teoretice

REINTEGRAREA SOŢULUI ÎN LOCUINŢA DIN CARE A FOST IZGONIT

1. CONCEPT ŞI REGLEMENTARE

1. PRECIZARE. Pentru că în practica judiciară majoritatea acestor litigii se rezolvă pe cale de ordonanţă
preşedinţială, ne vom ocupa de admisibilitatea acestei căi de reintegrare, cunoscând că ori de câte ori
reintegrarea este posibilă pe această cale, cu atât mai mult ea este posibilă pe calea acţiunii de drept
comun.

                                         1 / 2

Model cerere reintegrare domiciliu comun 2. Admisibilitatea ordonanţei preşedinţiale. Condiţii. Contrar principiului enunţat de art. 2 C. fam, potrivit
căruia relaţiile de familie trebuie să se bazeze pe prietenia şi afecţiunea reciprocă a membrilor ei, iar soţii
sunt datori să-şi acorde unul altuia sprijin moral şi material, unii soţi, prin comportare abuzivă şi prin
violenţă, reuşesc să izgonească din domiciliul conjugal pe celălalt soţ sau pe descendenţii minori şi să-i
lipsească de mijloacele de întreţinere.

Alungarea din domiciliul conjugal a unuia dintre soţi de către celălalt soţ sau a copiilor minori constituie o
comportare incompatibilă cu ordinea şi cu morala familială, lipsindu-1 pe cel alungat de mijloacele de
subzistenţă, prin aceasta înţelegându-se, în mod evident, şi mijloacele de întreţinere în general, şi deci
asigurarea locuinţei.

în cazul în care fapta nu constituie infracţiune şi nici contravenţie sau partea interesată nu înţelege să
aleagă calea penală în vederea repunerii în situaţia de fapt anterioară izgonirii, reintegrarea în locuinţă
poate fi dispusă, la cerere şi pe cale de ordonanţă preşedinţială, potrivit art. 581 C. proc. civ, chiar fără
citare, caz în care instanţa are dreptul să pună în executare hotărârea imediat şi fără somaţie sau trecerea
vreunui termen.

Pentru a dispune reintegrarea este necesară examinarea în fiecare speţă a consecinţelor pe care le poate
avea reintegrarea. Totodată, trebuie avut în vedere ca măsura luată să urmărească refacerea vieţii de
familie. Avem numeroase exemple care dovedesc că reintegrarea a avut ca rezultat împăcarea soţilor şi
restabilirea relaţiilor normale din cadrul familiei.

în sfârşit, instanţele sunt obligate să observe ca reintegrarea să nu pună în pericol viaţa sau sănătatea
celuilalt soţ sau a descendenţilor minori.

3. CEREREA DE CHEMARE ÎN JUDECATĂ. Se formulează de către soţul izgonit din domiciliu
împotriva celuilalt soţ. Din cerere trebuie să rezulte faptul alungării din domiciliu şi data când aceasta a
avut loc.

Reclamantul poate solicita, dacă introduce ordonanţă preşedinţială, ca cererea să se judece fără citarea
pârâtului, în aceeaşi zi când prezintă cererea la instanţă, iar executarea hotărârii să se facă imediat, fără
somaţie sau trecerea vreunui termen.

4. COMPETENŢĂ. Cererea este de competenţa judecătoriei în a cărei rază teritorială domiciliază soţul
pârât şi este scutită de taxa de timbru. în cerere trebuie arătate împrejurările care impun judecarea de
urgenţă şi executarea de îndată a hotărârii de reintegrare. în caz de nevoie, cererea poate fi dovedită prin
administrarea oricărui mijloc de probă admis de lege, cea mai frecventă fiind proba cu martori.

Cererea se depune în dublu exemplar şi trebuie însoţită de copiile certificatelor de căsătorie, dacă acest act
se află la soţul reclamant, şi de naştere ale copiilor care au fost alungaţi împreună cu soţul reclamant.

LegeAZ.net

                                         2 / 2

Powered by TCPDF (www.tcpdf.org)

Model cerere reintegrare domiciliu comun