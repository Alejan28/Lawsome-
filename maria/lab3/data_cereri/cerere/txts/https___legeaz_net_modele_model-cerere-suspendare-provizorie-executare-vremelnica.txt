CERERE PRIVIND SUSPENDAREA PROVIZORIE A EXECUTĂRII
VREMELNICE

Domnule Preşedinte, [1]

Subsemnatul [2] _, domiciliat în_, în calitate de_(reclamant/pârât), în cauza având ca obiect_, vă solicit ca
prin hotărârea ce o veţi pronunţa sa dispuneţi

Suspendarea provizorie a executării hotărârii

nr. [3]_din data de_pronunţată de_în dosarul nr. /_, pe calea ordonanţei preşedinţiale, până la
soluţionarea cererii de suspendare în cadrul apelului exercitat împotriva hotărârii menţionate.

Motivele cererii sunt următoarele:

Motivele de fapt [4]: învederez instanţei că_

Temeiul de drept [5]: Invoc dispoziţiile art. 280 C. proc. civ raportat la art. 581-582 C. proc. civ.

Probe [6]: Solicit încuviinţarea următoarelor probe_

Anexez: chitanţa de plată a taxei judiciare de timbru în cuantum de

91.000 lei şi timbru judiciar în valoare de 3.000 lei. [7]

Domnului Preşedinte al Tribunalului/Curţii de Apel [8]

Semnătura,

Explicaţii

[1] Natura juridică. Este important a se sublinia că, după ce s-a declarat apel împotriva hotărârii cu
executare vremelnică, partea interesată are la îndemână doua căi procedurale pentru a suspenda executarea
până la momentul soluţionării apelului:

a) poate proceda, în primul rând, la formularea unei cereri de suspendare provizorie a executării
vremelnice, înainte chiar de a ajunge dosarul pe rolul instanţei de apel. Această suspendare provizorie va
dura până la judecarea cererii de suspendare propriu-zisă şi este motivată de existenţa unei cereri de
suspendare formulată în condiţiile dreptului comun [art. 280 alin. (5) C. proc. ci v. ];

b) poate formula numai cererea de suspendare a execuţiei vremelnice întemeiată pe dreptul comun [art.
280 alin. (1) C. proc. civ.].

Prima dintre aceste soluţii, analizată în cererea de faţă, a fost consacrată de legiuitor întrucât s-a constatat
că între momentul pronunţării hotărârii instanţei de fond şi al judecării cererii de suspendare în cadrul

                                         1 / 3

MODEL DE CERERE PRIVIND SUSPENDAREA PROVIZORIE A EXECUTĂRII VREMELNICE apelului se poate scurge un interval de timp suficient de îndelungat pentru a justifica pronunţarea unei
suspendări provizorii ce tinde să oprească executarea până la judecarea cererii de suspendare în cadrul
apelului.

1.1. Cerinţe obligatorii Pentru a se formula o cererea privind suspendarea provizorie unei hotărâri cu
executare vremelnică în apel este necesară îndeplinirea următoarelor condiţii:

a) să se fi declarat apel împotriva hotărârii a cărei suspendare a executării se cere şi să se fi formulat cerere
de suspendare a execuţiei vremelnice în condiţiile dreptului comun, în caz contrar cererea fiind
inadmisibilă;

b) hotărârea să poată fi executată silit;

c) plata unei cauţiuni ce va fi fixată de instanţă în conformitate cu dispoziţiile art. 280 alin. (4) raportat la
art. 403 alin. (1) C. proc. civ.

1.2. Termen de introducere. Potrivit art. 280 C. proc. civ., această cerere se va putea face fie o dată cu
apelul, fie separat în tot cursul instanţei de apel, până la dezlegarea cererii de suspendare întemeiate pe
dreptul comun.

Potrivit dispoziţiilor art. 280 alin. (5) C. proc. civ., cererea de suspendare provizorie poate fi formulata
chiar înainte de sosirea dosarului, cu respectarea cerinţei de a plăti o cauţiune fixată de instanţă.

[2] Titularul cererii este partea obligată la executare, ca efect al pronunţării hotărârii judecătoreşti, aceasta
fiind interesată să formuleze cererea pe calea ordonanţei preşedinţiale spre a evita o executare păgubitoare,
până la soluţionarea cererii de suspendare în cadrul apelului.

[3] Obiectul cererii. Idem, supra, nr. 24a - Cerere privind suspendarea executării vremelnice, pct. 3.

[4] Motivele de fapt. Fiind o cerere cu caracter urgent, partea care o formulează trebuie să învedereze
instanţei de apel în primul rând faptul ca a declarat calea de atac, în cadrul căreia a cerut şi suspendarea
executării vremelnice (pe dreptul comun).

De asemenea, se va preciza în ce constă obligaţia de executare, partea fiind obligată să depună o copie
legalizată a dispozitivului hotărârii.

în raport de dispoziţiile art. 581 C. proc. civ., se poate indica faptul că se urmăreşte păstrarea unui drept
care s-ar păgubi prin întârziere sau prevenirea unei pagube iminente şi care nu s-ar putea repara, acesta
reprezentând motivul concret pentru care se impune suspendarea executării hotărârii.
[5] Temeiul de drept se regăseşte în dispoziţiile art. 280 alin. (5) C. proc. civ. raportat la art. 581-582 C.
proc. civ.

[6] Probe. Pentru rezolvarea acestui tip de cerere este suficient un probatoriu limitat, de regulă înscrisuri,
uneori argumentaţia cererii putându-se baza exclusiv pe actele dosarului.

în cazul formulării cererii chiar înainte de sosirea dosarului, partea care formulează cererea va ataşa o

                                         2 / 3

MODEL DE CERERE PRIVIND SUSPENDAREA PROVIZORIE A EXECUTĂRII VREMELNICE copie legalizată a dispozitivului hotărârii0.

[7] Timbrajul. Taxa judiciară de timbru este de 91.000 lei (la nivelul anului 2005), potrivit dispoziţiilor
art. 3 lit. b) din Legea 146/1997, cu modificările şi completările ulterioare.

Timbrul judiciar este de 3.000 lei, conform art. 3 alin. (1) din O.G. nr. 32/1995, cu modificările şi
completările ulterioare.

[8] Instanţa competentă să judece cererea este instanţa de apel care se va pronunţa asupra suspendării
provizorii până la judecarea suspendării în cadrul apelului.

Cererea se depune la instanţa competentă să judece apelul sau la prima instanţă, potrivit art. 280 alin. (2)
C. proc. civ., după caz.

LegeAZ.net

Powered by TCPDF (www.tcpdf.org)

                                         3 / 3

MODEL DE CERERE PRIVIND SUSPENDAREA PROVIZORIE A EXECUTĂRII VREMELNICE