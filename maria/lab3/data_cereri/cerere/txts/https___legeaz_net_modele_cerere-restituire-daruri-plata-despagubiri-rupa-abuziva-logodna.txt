Către

Judecătoria Sectorului 1

str. Gheorghe Danielopol nr. 2-4, sector 4, București

Domnule/Doamnă Preşedinte,

Subsemnata POPA MARIA, cu domiciliul în mun. București la
adresa...................................................................., jud._, având CNP.....................................................
posesoare a CI seria....., nr........... eliberat de SPCLEP ............la data de ........., adresa
electronică popa@maria.ro, tel. nr................... fax nr.............................

în nume personal, în calitate de reclamantă,

Reprezentată prin avocat_, în baza împuternicirii avocaţiale nr......../.........., eliberată de Cabinet de
Avocat_,

Cu domiciliul procedural ales la Cabinet de Avocat_, cu sediul în mun. Bucuresti , la
adresa.............................. , e-mail office@avocatro.net,

Înaintez prezenta

CERERE DE CHEMARE ÎN JUDECATĂ

PENTRU RESTITUIREA DARURILOR ŞI PLATA DESPĂGUBIRILOR

CA URMARE A RUPERII ABUZIVE A LOGODNEI

împotriva pârâtului IONESCU ION, cu domiciliul în mun. București la
adresa................................................... jud._

Pentru ca prin hotărârea pe care o veţi pronunţa să dispuneţi:

1. Obligarea pârâtului la restituirea bunurilor pe care subsemnata i le-am făcut cadou în considerarea
logodnei şi pe durata acesteia în vederea căsătoriei, menţionate în cuprinsul prezentei cereri, ca urmare a
ruperii în mod abuziv a logodnei;

2. Obligarea pârâtului la plata despăgubirilor pentru cheltuielile făcute şi a celor contractate de către
subsemnata, în vederea căsătoriei, menţionate în cuprinsul prezentei cereri;

3. Obligare pârâtului la plata cheltuielilor de judecată, conform art. 453 C.proc.civ.

În fapt, subsemnata m-am logodit cu pârâtul în urmă cu un an, respectiv

MOTIVE:

                                         1 / 4

Model de cerere de restituire daruri și plată despăgubiri pentru ruperea abuzivă a logodnei la data de............., când a avut loc şi sărbătorirea acestui eveniment la care

au participat circa 100 de persoane. Conform înţelegerii noastre, urma să ne căsătorim la un an de la
încheierea logodnei, respectiv, în urmă cu o lună, când invitaţiile la nuntă erau deja transmise invitaţiilor.

Cu două săptămâni înainte de data fixată pentru căsătorie, pârâtul m-a anunţat că nu mai doreşte să se
căsătorească cu mine fără a-mi da nicio explicaţie şi fără să-mi atribuie vreo vină pentru ruperea logodnei,
astfel încât mi-a cerut să restitui inelul de logodnă şi m-a părăsit, mutându-se împreună cu altă femeie la
adresa menţionată mai sus.

Atât cu ocazia încheierii logodnei, cât şi pe durata acesteia, eu i-am făcut mai multe daruri de valoare, în
considerarea logodnei, menţionate în Borderou! nr. 1, anexat prezentei, precum şi alte daruri de valoare în
vederea căsătoriei, menţionate în Borderou! nr. 2, anexat prezentei, valoarea totală a acestor bunuri fiind
de.............lei.

întrucât aceste bunuri se afla în posesia pârâtului, solicit ca acesta sâ fie obligat sâ mi le restituie în natură,
iar în măsura în care acest lucru nu mai este posibil, solicit obligarea pârâtului la plata contravalorii lor,
adică a prejudiciului real, şi nu doar la despăgubirea aferentă în măsura îmbogăţirii acestuia, întrucât
această limitare legală este prevăzută doar pentru cazul ruperii intempestive a logodnei, conform art. 268
alin. (2) C.civ., nu şi în cazul ruperii abuzive a logodnei prevăzute de art. 269 C.civ.

Totodată, subsemnata am făcut şi am contractat mai multe cheltuieli în vederea căsătoriei şi mi-au fost
cauzate şi alte prejudicii menţionate şi evaluate în Borderou! nr. 3, anexat prezentei, şi care sunt compuse din
următoarele:

- cheltuieli cu organizarea sărbătoririi logodnei, suportate de către subsemnata;

- cheltuieli cu plata onorarilor artiştilor şi închirierea localului unde urma să aibă loc petrecerea de nuntă şi
penalităţile contractuale pentru denunţarea unilaterală a contractelor, suportate, de asemenea, de către
subsemnata;

- mobilier şi aparatură de bucătărie cumpărate şi montate în apartamentul pârâtului, din Bucureşti, de la
adresa.............................................

unde urma sâ locuim, menţionate şi evaluate conform Borderoului nr. 4, anexat prezentei;

- cheltuielile avansate de mine pentru plata vacanţei, conform Borderoului nr. 5, anexat prezentei;

- prejudicii morale, ca urmare a faptului că în perioada logodnei, ştiind că ne vom căsători, am locuit
împreună, ceea ce este de natură a-mi afecta onoarea şi reputaţia, evaluate conform Borderoului nr. 6,
anexat prezentei.

Cheltuielile contractate în vederea căsătoriei şi prejudiciile care mi-au fost cauzate, menţionate mai sus, sunt
în valoare de............lei.

În drept, îmi întemeiez cererea pe dispoziţiile art. 268 alin. (1), art. 269 alin. (1) C.civ.; art. 148-

                                         2 / 4

Model de cerere de restituire daruri și plată despăgubiri pentru ruperea abuzivă a logodnei 151 C.proc.civ., art. 192, art. 194 şi art. 195 C.proc.civ.

În dovedirea cererii mele şi a celor susţinute în cuprinsul său, solicit să încuviinţaţi administrarea
următoarelor probe:

- interogatoriul pârâtului;

- proba cu martorii menţionaţi în lista anexă;

- expertiza de evaluare a bunurilor care nu-mi mai pot fi restituite;

- notă de relaţii de la Asociaţia de Proprietari de la imobilul în care pârâtul locuieşte împreună cu
concubina sa;

-înscrisurile şi documentele anexate.

Anexez prezentei următoarele înscrisuri şi documente:

- Borderourile nr. 1-6, însoţite de documentele de achiziţie a bunurilor oferite pârâtului şi menţionate mai
sus, precum şi documentele de plată a cheltuielilor efectuate cu ocazia logodnei şi în vederea căsătoriei şi
notele de calcul a valorii acestora;

- un număr de 3 imagini (fotografii) ale pârâtului, însoţit de concubina sa, surprinse la petrecerea de ziua
acestuia, care a avut loc în urmă cu două luni şi la care subsemnata nu am fost invitată;

- scrisoarea pârâtului prin care mă informează că nu mai doreşte să se căsătorească cu mine, întrucât are o
altă iubită.

Depun prezenta cerere însoţită de actele anexate acesteia în două exemplare, conform art. 149 şi art. 150
C.proc.civ.

Timbrez prezenta cerere conform art. 3 din O.U.G. nr. 80/2013.

Alăturat prezentei depun împuternicirea avocaţială în original şi copia chitanţei de plată a onorariului de
avocat.

Solicit judecarea cauzei şi în lipsa subsemnatei reclamante şi/sau a avocatului, conform art. 411 alin. (1)
pct. 2 C.proc.civ.

Data_

Semnătura reclamantului /

Semnătura reprezentantului

Domnului/Doamnei Preşedinte al Judecătoriei Sectorului 1 București

                                         3 / 4

Model de cerere de restituire daruri și plată despăgubiri pentru ruperea abuzivă a logodnei LegeAZ.net

Powered by TCPDF (www.tcpdf.org)

                                         4 / 4

Model de cerere de restituire daruri și plată despăgubiri pentru ruperea abuzivă a logodnei