Model de acțiune / cerere de chemare în judecată pentru încuviințarea adopției interne a persoanei cu
capacitate de exercițiu deplină, conformă Noului Cod Civil și Noului Cod de Procedură Civilă

Către

Tribunalul București

Domnule/Doamnă Preşedinte,

Subsemnaţii POPA PETRIŞOR, având CNP .........................., posesor al CI seria nr.........., eliberat de
SPCLEP...................la data de................ adresa electronică petri@popa.ro, tel. nr................... fax
nr........................

şi POPA IASMINA, cu domiciliul în mun. Bucuresti la adresa ....................................., având
CNP........................., posesoare a CI seria nr........... eliberat de SPCLEP ...................la data de ................
adresa electronică iasmi@popa.ro, tel. nr.................., fax nr...........................,

Ambii cu domiciliul în mun. Bucuresti la adresa ..............................., jud. _, în nume personal, în calitate
de petenţi,

Reprezentaţi prin avocat_, în baza împuternicirii avocaţiale nr......../............, eliberată de Cabinet de
Avocat_,

Cu domiciliul procedural ales la Cabinet de Avocat_, cu sediul în mun. Bucuresti, la adresa
.........................................................., jud._, e-mail office@avocatro.net,

înaintăm prezenta

CERERE DE ÎNCUVIINŢARE A ADOPŢIEI INTERNE

a numitului major IONESCU IOAN, născut la data de ............, fiul lui IONESCU ION şi al lui IONESCU
TATIANA, conform certificatului de naştere seria...... nr.................. eliberat de..................la data
de............... domiciliat în mun. Bucuresti la adresa ............................................, jud. _, având
CNP...................................,

Pentru ca prin hotărârea pe care o veţi pronunţa:

1. Să dispuneţi încuviinţarea adopţiei numitului major IONESCU IOAN, născut la data de ............
În prezent în vârstă de 24 ani, de către subsemnaţii;

2. Să dispuneţi ca pe viitor adoptatul IONESCU IOAN să poarte numele de familie al
subsemnaţilor adoptatori, şi anume acela de POPA;

3. Să dispuneţi Serviciului de stare civilă din cadrul SPCLEP...........să întocmească un nou act de
naştere al adoptatului, în care acesta să poarte numele de POPA, iar subsemnaţii adoptatori să
figurăm în calitate de părinţi fireşti ai acestuia.

                                         1 / 3

Model de cerere de incuviintare a adoptiei interne a persoanei cu capacitate de exerctiu deplina Fără cheltuieli de judecată.

MOTIVE:

în fapt, subsemnaţii petenţi nu am avut copii din căsătorie, însă familia surorii subsemnatului, respectiv
IONESCU TATIANA ŞI IONESCU ION au avut patru copii, printre care şi pe numitul IONESCU IOAN, pe
care dorim să-l adoptăm.

întrucât soţul surorii mele, IONESCU ION, a decedat când fiul său IONESCU IOAN avea doar 2 ani şi
deoarece mama acestuia, IONESCU TATIANA, mai avea de crescut încă trei copii minori, subsemnaţii ne-
am hotărât să-l luăm la noi spre creştere, educare şi întreţinere. Cu acordul mamei sale, l-am luat pe numitul
IONESCU IOAN la noi, acesta locuind efectiv la domiciliul nostru de la moartea tatălui său, iar noi l-am
întreţinut şi educat fără întrerupere, i-am suportat cheltuielile de şcolarizare în timpul studiilor primare,
gimnaziale, liceale şi universitare, i-am cumpărat o locuinţă, iar relaţiile noastre sunt foarte apropiate, acesta
comportându-se faţă de noi ca şi faţa de adevăraţii sâi părinţi şi aceleaşi sentimente le nutrim şi noi faţă de
el. Deşi numitul nu a întrerupt relaţiile cu mama sa, cu care are, de asemenea, o relaţie normala ca între copil
şi părinte, cu acordul acestuia, al subsemnaţilor şi al mamei sale, am convenit să-l adoptăm pentru ca relaţiile
noastre de facto să fie legalizate, respectiv să procedăm la adopţia acestuia.

Precizăm faptul că între fiecare dintre noi şi IONESCU IOAN există o diferenţă de vârstă de peste 18 ani, că
avem capacitate deplină de exerciţiu, că nu am suferit niciunul dintre noi condamnări penale şi că avem
condiţii materiale corespunzătoare pentru acordarea în continuare a sprijinului material necesar acestuia.

Numitul IONESCU IOAN a absolvit Facultatea de Electromecanică la Universitatea Politehnică din Bucuresti
şi este în anul al II-lea de studii universitare de masterat la aceeaşi universitate.

în drept, ne întemeiem cererea pe dispoziţiile art. 455 alin. (2), art. 460-473 C.civ, art. 48-51 din Legea
nr. 273/2004, art. 148-151, art. 527-537 C.proc.civ.

în dovedirea prezentei cereri, solicităm încuviinţarea administrării următoarelor probe:

- proba testimonială cu martorii menţionaţi în lista anexată;

- interogatoriul viitorului adoptat şi al mamei acestuia, pentru a-şi da acordul la adopţie;

-înscrisurile anexate prezentei cereri.

Anexăm prezentei următoarele acte şi documente, conform art. 48 din Legea nr. 273/2004:

- copii legalizate de pe următoarele acte: certificatul de naştere al numitului IONESCU IOAN, certificatul
de căsătorie al părinţilor săi, certificatul de deces al tatălui, certificatul de naştere al mamei sale,
certificatul de căsătorie al subsemnaţilor;

- următoarele acte în original: certificatele medicale privind starea de sănătate a subsemnaţilor şi a
viitorului adoptat, certificatele de cazier judiciar ale subsemnaţilor, certificatele fiscale, adeverinţele de la
locurile de muncă ale subsemnaţilor şi deciziile de impunere ale subsemnaţilor, declaraţia autentică a

                                         2 / 3

Model de cerere de incuviintare a adoptiei interne a persoanei cu capacitate de exerctiu deplina mamei viitorului adoptat prin care consimte la perfectarea adopţiei, adeverinţa privind calitatea de
masterand a numitului IONESCU IOAN;

- copii certificate de pe următoarele acte: diploma de licenţă a lui IONESCU IOAN, contractul de donaţie
a apartamentului pe care subsemnaţii l-am donat viitorului adoptat.

Depunem prezenta cerere însoţită de actele anexate acesteia în trei exemplare, conform art. 149 şi art. 150
C.proc.civ.

Prezenta cerere este scutită de taxa de timbru judiciar, conform art. 29 alin. (1) lit. e) din O.U.G. nr.
80/2013.

Alăturat prezentei depunem împuternicirea avocaţială în original şi copia chitanţei de plată a onorariului de
avocat.

Data_ 

Semnătura reclamantului /

Semnătura reprezentantului

Domnului/Doamnei Preşedinte al Tribunalului _

LegeAZ.net

Powered by TCPDF (www.tcpdf.org)

                                         3 / 3

Model de cerere de incuviintare a adoptiei interne a persoanei cu capacitate de exerctiu deplina