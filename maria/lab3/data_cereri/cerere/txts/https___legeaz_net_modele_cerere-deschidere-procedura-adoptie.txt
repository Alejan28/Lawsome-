CERERE DE DESCHIDERE A PROCEDURII ADOPŢIEI
Domnule Preşedinte, [1]

Subsemnata, Direcţia Generală de Asistenţă Socială şi Protecţia Copilului [2]_, cu sediul în_, în calitate de
petentă, în contradictoriu cu [3]_şi cu_, domiciliaţi în_, în calitate de intimaţi, solicit să dispuneţi
încuviinţarea deschiderii procedurii adopţiei interne pentru minorul_, născut la data de_, fiul lui_ şi al_

Motivele cererii

Motivele de fapt [4]:_

Temeiul de drept [5]: îmi întemeiez cererea pe dispoziţiile art. 22-23 din Legea nr. 273/2004 privind
regimul juridic al adopţiei.

Probe [6]: în dovedirea cererii, solicit încuviinţarea probelor cu _, pe aspectul_

Anexez, în copie certificată, următoarele înscrisuri:_[7]

Semnătura

Explicații

Domnului Preşedinte al Tribunalului [8]

[1] Natura juridică. Cererea de deschidere a procedurii adopţiei are natură necontencioasă, fiind mijlocul
procedural prin care se confirmă de către instanţa judecătorească necesitatea adopţiei interne a unui
anumit copil şi posibilitatea demarării formalităţilor necesare în vederea realizării adopţiei interne a
acestuia.

Conform art. 24 din Legea nr. 273/2004, procedura încuviinţării adopţiei nu este aplicabilă în cazul
adopţiilor prevăzute la art. 5 alin. (3) şi la art. 20 lit. b) din lege, respectiv în cazul adopţiei persoanei
majore şi al adopţiei copilului de către soţul părintelui firesc sau adoptiv.

[2] Calitate procesuală activă (petent)0 are direcţia generală de asistenţă socială şi protecţia copilului în a
cărei rază teritorială domiciliază copilul - art. 22 alin. (3) coroborat cu art. 63 alin. (2) din Legea nr.
273/2004.

[3] Calitate procesuală pasivă (intimat) au părinţii fireşti sau, după caz, tutorele copilului - art. 63 alin. (2)
din Legea nr. 273/2004.

[4] Motivele de fapt. Se va menţiona îndeplinirea condiţiilor de deschidere a procedurii adopţiei interne, şi
anume:

a) existenţa unui plan individualizat de protecţie, care stabileşte necesitatea adopţiei interne pentru minorul
în cauză [art. 23 alin. (1) lit. a) din Legea nr. 273/2004];

                                         1 / 3

Model de cerere de deschidere a procedurii adopţiei b) existenţa consimţământului părinţilor copilului sau, după caz, a tutorelui acestuia la adopţie, cu aplicarea
corespunzătoare a dispoziţiilor art. 12 alin. (2), (3) sau (4) ori ale art. 13 din Legea nr. 273/2004 [art. 23
alin. (1) lit. b) din Legea nr. 273/2004], Astfel:

• dacă părintele sau părinţii sunt decăzuţi din drepturile părinteşti sau li s-a aplicat pedeapsa interzicerii
drepturilor părinteşti, aceştia păstrează dreptul de a consimţi la adopţia copilului, ceea ce înseamnă că
prealabila lor consultare este obligatorie. Consimţământul reprezentantului legal este, de asemenea,
obligatoriu [art. 12 alin. (2) din lege];

• dacă unul dintre părinţii fireşti este decedat, necunoscut, declarat, în condiţiile legii, mort sau dispărut,
pus sub interdicţie, precum şi dacă se află, din orice împrejurare, în imposibilitate de a-şi manifesta voinţa,
consimţământul celuilalt părinte este îndestulător [art. 12 alin. (3) din lege], iar dacă ambii părinţi se găsesc
în oricare dintre aceste situaţii, consimţământul lor nu este necesar [art. 12 alin. (4) din lege].

De menţionat că, în mod excepţional, instanţa judecătorească poate trece peste refuzul părinţilor fireşti
sau, după caz, al tutorelui de a consimţi la adopţia copilului, dacă se dovedeşte, prin orice mijloc de probă,
că aceştia refuză în mod abuziv să-şi dea consimţământul la adopţie şi instanţa apreciază că adopţia este în
interesul superior al copilului, ţinând seama şi de opinia acestuia dacă a împlinit vârsta de 10 ani (art. 13
din Legea nr. 273/2004);

c) faptul că deschiderea procedurii adopţiei interne este în interesul superior al minorului, sens în care se
vor arăta împrejurările concrete din care rezultă acest lucru, de exemplu faptul că, în absenţa posibilităţii
de reintegrare a copilului în familia firească sau de luare a acestuia în plasament de o rudă până la gradul
IV inclusiv sau de o altă persoană, interesul copilului de a creşte într-o familie nu se poate realiza decât
prin adopţie etc.

[5] Temeiul de drept îl constituie dispoziţiile art. 22-23 din Legea nr. 273/2004 privind regimul juridic al
adopţiei.

[6] Probe:

a) înscrisuri - obligatoriu planul individualizat de protecţie a copilului în cauză şi raportul direcţiei de
asistenţă socială şi protecţia copilului care să constate că persoanele obligate după lege să-şi dea
consimţământul la adopţie au fost consiliate şi informate asupra consecinţelor adopţiei înaintea exprimării
consimţământului;

b) interogatoriul intimaţilor - pentru verificarea consimţământului la adopţie, care trebuie dat obligatoriu
în faţa instanţei de judecată de către părinţii fireşti sau, după caz, de tutorele copilului;

c) ascultarea copilului care a împlinit vârsta de 10 ani - este obligatorie, conform art. 64 alin. (2) teza I din
Legea nr. 273/2004.

[7] Timbrajul. Cererea este scutită de plata taxelor judiciare de timbru, conform art. 62 din Legea nr.
273/2004.

[8] Instanţa competentă:

                                         2 / 3

Model de cerere de deschidere a procedurii adopţiei a) teritorial - este competentă instanţa de la domiciliul copilului, conform art. 22 alin. (3) din Legea nr.
273/2004;

b) material - este competent tribunalul, conform art. 61 alin. (3) teza 1 din Legea nr. 273/2004.

Conform art. 61 alin. (3) teza a Il-a din aceeaşi lege, cauzele pentru judecarea cărora nu se poate determina
instanţa competentă se judecă de Tribunalul Bucureşti.

LegeAZ.net

Powered by TCPDF (www.tcpdf.org)

                                         3 / 3

Model de cerere de deschidere a procedurii adopţiei