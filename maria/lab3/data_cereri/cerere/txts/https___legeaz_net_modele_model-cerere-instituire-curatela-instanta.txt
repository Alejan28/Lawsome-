CERERE PRIVIND INSTITUIREA CURATELEI

Instanţa_

Secţia_

Dosar nr._/_

Termen la data de_

Domnule Preşedinte, [1]

Subsemnatul [2]_, domiciliat în_, în calitate de_(reclamant/pârât) în cauza având ca obiect_, vă solicit să
dispuneţi

Instituirea curatelei

pentru numitul/numita_, ce are calitatea de_

Motivele cererii sunt următoarele:

Motive de fapt [3]: învederez instanţei că numitul/numita_ este în vârstă de_, şi este lipsit(ă) de capacitate
de exerciţiu/are capacitatea de exerciţiu restrânsă/ există conflict de interese între reprezentat şi
reprezentantul_, astfel încât se impune numirea

unui curator.

Temeiul de drept [4]: Invoc dispoziţiile art. 44 C. proc. civ.

Anexez [5]: înscrisuri, respectiv_

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [6] _

Semnătura,

Explicaţii

[ 1 ] Natura juridică. Instituirea curatelei în cursul judecăţii este o procedură cu caracter urgent ce are rolul
de a proteja interesele celor care, datorită vârstei, fie sunt lipsiţi de căpacitate de exerciţiu, fie au
capacitate de exerciţiu restrânsă sau există conflicte de interese între reprezentant şi cel reprezentat.
Această procedură, reglementată de art. 44 C. proc. civ., are caracter provizoriu, până la numirea
reprezentantului legal.

1.1. Termenul de formulare. Această cerere se poate formula în orice fază procesuală

                                         1 / 2

MODEL DE CERERE PRIVIND INSTITUIREA CURATELEI [2] Titularul cererii. Orice parte interesată poate formula cererea şi în orice fază procesuală.

[3] Motivele de fapt. Articolul 44 C. proc. civ. prevede o serie de situaţii în care instanţa este abilitată să
dispună instituirea curatelei. Acestea sunt:

a) când persoana fizică lipsită de capacitate de exerciţiu nu are reprezentant legal (minorul până la vârsta
de 14 ani, potrivit art. 11 din Decretul nr. 31/1954 privitor la persoanele fizice şi juridice). Curatorul va
reprezenta pe minor până la numirea reprezentantului legal;

b) când persoana fizică cu capacitatea de exerciţiu restrânsă nu are reprezentant legal (minorul între 14-18
ani, potrivit art. 105 alin. (2) C. fam. coroborat cu art. 7 alin. (3) şi art. 10 din Decretul nr. 31/1954);

c) când există conflict de interese între cel reprezentat şi reprezentantul său. De pildă, într-un proces de
partaj succesoral soţul supravieţuitor va fi în conflict de interese cu copiii săi minori care vin la moştenire
în concurs cu soţul/soţia supravieţuitoare, copii pe care îi reprezintă legal, ca părinte.

d) când persoana juridică chemată să stea în judecată nu are reprezentant legal.

[4] Temeiul de drept îl constituie dispoziţiile art. 44 C. proc. civ.

[5] Probe. Pentru soluţionarea cererii partea va depune, dacă nu se găsesc deja la dosarul cauzei, acte de
stare civilă sau alte înscrisuri de natură să dovedească existenţa uneia dintre situaţiile prevăzute de lege.

[6] Instanţa competentă este, potrivit art. 44 alin. (3) C. proc. civ., instanţa care trebuie să hotărască asupra
cererii de chemare în judecată.

Instanţa sesizată cu cererea de instituire a curatelei va verifica dacă în cauză sunt întrunite cerinţele art. 44
C. proc. civ. şi va dispune numirea unui curator până la numirea reprezentantului legal.

Timbrajul. Potrivit dispoziţiilor art. 13 din Ordinul nr. 760/C/1999, emis de Ministerul Justiţiei în
aplicarea Legii nr. 146/1997, nu se timbrează cererile depuse în cursul judecăţii şi care nu modifică
valoarea taxabilă sau caracterul cererii iniţiale, în consecinţă, cererea de instituire a curatelei nu este
supusă timbrării.

LegeAZ.net

Powered by TCPDF (www.tcpdf.org)

                                         2 / 2

MODEL DE CERERE PRIVIND INSTITUIREA CURATELEI