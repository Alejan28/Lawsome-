DOMNULE PREŞEDINTE,

Subsemnatul(a) , domiciliat(ă) în , chem în judecată şi personal la interogatoriu pe părăta(ul) ,
domiciliat(ă) în_, pentru ca pe baza probelor ce vor fi administrate să

ANULAŢI CĂSĂTORIA DINTRE NOI,

încheiată sub nr. _din_, la primăria_şi să obligaţi pe pârât(ă) să-mi plătească cheltuieli de judecată.

Motivele a cţiunii:

în fapt, m-am căsătorit cu pârăta(ul) la data de . La încheierea căsătoriei consimţământul mi-a fost viciat
prin aceea că_.

Din căsătorie nu au rezultat copii (dacă au rezultat copii se va cere încredinţarea lor spre creştere şi
educare şi stabilirea pensiei de întreţinere. în cazul în care se cere şi partajarea bunurilor comune, acestea
vor fi enunţate şi se va trece şi valoarea lor.)

în drept, îmi întemeiez acţiunea pe dispoziţiile art. 21 C.fam.

In dovedirea acţiunii înţeleg să mă folosesc de interogatoriul părătei(ului) şi de declaraţiile martorilor ___.

Anexez copia certificatului de căsătorie.

Depun acţiunea în dublu exemplar şi chitanţa de plata taxei timbru în valoare de_lei şi timbrul judiciar în
valoare de_lei.

Data depunerii_

Semnătura _

DOMNULUI PREŞEDINTE AL TRIBUNALULUI_

Explicații teoretice

ANULAREA CĂSĂTORIEI

1. SEDIUL MATERIEI. Potrivit art. 21 C. fam., căsătoria poate fi anulată la cererea soţului al cărui
consimţământ a fost viciat prin eroare cu privire la identitatea fizică a celuilalt soţ, prin viclenie sau prin
violenţă.

1) Eroarea. Trebuie să fie numai cu privire la identitatea fizică a celuilalt soţ, împrejurare aproape
imposibilă în practică. Dacă s-ar lua în consideraţie şi alte erori, de pildă cu privire la pregătirea
profesională, caracter, starea socială, înfăţişarea fizică etc., s-ar eluda dispoziţiile privitoare la divorţ.

                                         1 / 3

Model de cerere pentru anularea căsătoriei 2) Viclenia sau dolul. Este eroarea în care se află unul dintre soţi, provocată intenţionat, prin întrebuinţarea
de mijloace viclene, de către celălalt soţ şi datorită căreia soţul inocent este determinat să accepte
încheierea căsătoriei. Se aplică în toate cazurile în care cel care s-a căsătorit a fost indus în eroare. Aceasta
înseamnă că în dreptul nostru nu se poate aplica formula "în căsătorie înşeală cine poate" ("en mariage îl
trompe qui peut").

In practica judiciară, invocându-se dolul sau dolul prin reticenţă, s-au pronunţat hotărâri de anulare a unor
căsători, din care am selectat pe cele mai semnificative.

a) Ascunderea stării de graviditate. Fapta soţiei de a ascunde soţului, la încheierea căsătoriei, starea de
graviditate în care se găsea ca urmare a relaţiilor intime avute cu un alt bărbat, îndreptăţeşte pe soţ să ceară
anularea căsătoriei1.

b) Ascunderea unei boli. Soţul care cunoştea că în momentul încheierii căsătoriei suferă de o boală gravă şi
în mod deliberat nu comunică celuilalt soţ această stare a sănătăţii sale nu-şi îndeplineşte o obligaţie legală,
comportare ce constituie motiv de anulare a căsătoriei.

c) Neputinţa de a realiza actul sexual Pentru a reţine acest motiv de anulare, soţia trebuie să dovedească că
soţul, mai înainte de căsătorie, a cunoscut boala de care suferea şi nu a informat-o.

3) Violenţă fizică sau morală. Se poate produce prin constrângere fizică sau morală, datorită căreia
căsătoria se încheie împotriva voinţei unui sau ambilor soţi.

Pentru a reţine violenţa ca motiv de anulare a căsătoriei este necesar ca, în cazul violenţei fizice, aceasta să
fi avut un anumit grad de intensitate şi gravitate care să fi pus pe cel în cauză în situaţia obiectivă unanim
acceptată, de a nu se putea opune căsătorie. In cazul violenţei morale, este necesar de asemenea să fi fost
în mod obiectiv determinată în raport cu relaţiile conjuncturale ale victimei şi starea ei4.

2. CEREREA DE CHEMARE ÎN JUDECATĂ. Spre deosebire de acţiunea în nulitatea căsătoriei, care
poate fi introdusă de orice persoană interesată, inclusiv procurorul, acţiunea în anularea căsătoriei nu poate
fi pornită decât în urma cererii de chemare în judecată făcută de către soţul al cărui consimţământ la
încheierea căsătoriei a fost viciat prin eroare cu privire Ia identitatea fizică a celuilalt soţ, prin viclenie sau
prin violenţă (art. 21 alin. 1 C. fam.).

Termenul de introducere a cererii este de 6 luni de la încetarea violenţei, ori de la

descoperirea erorii sau a vicleniei (art. 21 alin. 2 C. fam.).

Cererea trebuie să cuprindă elementele prevăzute de art. 112 C. proc. civ., cu specificarea motivului
datorită căruia căsătoria trebuie anulată.

în cazul în care din căsătorie au rezultat copii şi se pune problema încredinţării lor spre creştere şi educare,
se va cere şi rezolvarea acestei probleme, situaţie în care citarea autorităţii tutelare devine obligatorie.

De asemenea, soţul reclamant poate cere partajarea bunurilor dobândite în timpul căsătoriei, atribuirea
beneficiului contractului de închiriere, pensie de întreţinere în cazul în care se află în nevoie din pricina

                                         2 / 3

Model de cerere pentru anularea căsătoriei incapacităţii de muncă survenite înainte de căsătorie sau în timpul acesteia.

Cererea trebuie formulată în dublu exemplar, timbrată cu timbru fiscal şi timbru judiciar şi se introduce la
judecătoria în raza căreia îşi are domiciliul soţul pârât.

Acţiunea având tui caracter strict personal, în caz de deces al titularului, succesorii acestuia nu o pot
continua.

Cererea trebuie însoţită de copia certificatului de căsătorie.

LegeAZ.net

Powered by TCPDF (www.tcpdf.org)

                                         3 / 3

Model de cerere pentru anularea căsătoriei