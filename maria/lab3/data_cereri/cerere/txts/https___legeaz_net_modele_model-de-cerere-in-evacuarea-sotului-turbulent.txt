MODEL DE CERERE DE CHEMARE ÎN JUDECATĂ
DOMNULE PREŞEDINTE,

Subsemnata(ul)_, domiciliat(ă) în_, chem în judecată şi personal la interogatoriu pe soţul(ia) meu(a) ,
domiciliat(ă) în , pentru a fi

EVACUAT(Ă)

din locuinţa care constituie domiciliul comun şi totodată să fie obligat(ă) să-mi plătească cheltuieli de
judecată.

Motivele acţiunii:

În fapt, sunt căsătorit(ă) cu pârătul(a), iar din căsătorie au rezultat minorii:_.

Pârâtul(a) are viciul beţiei, este violent(ă), provoacă scandaluri, tulbură liniştea colocatarilor. Seară de
seară vine acasă în stare de ebrietate, mă bate atât pe mine cât şi pe copii şi suntem permanent ameninţaţi
cu moartea.

Comportarea lui constituie o ameninţare permanentă asupra sănătăţii şi vieţii noastre.

întrucât locuinţa se compune dintr-o singură cameră şi practic nu poate fi împărţită, vă rog să dispuneţi
evacuarea pârâtului (chiar dacă este proprietarul locuinţei).

În drept, îmi întemeiez acţiunea pe dispoziţiile art. 25 alin. 1 din Legea nr. 114/1996 (şi art. 581 C. proc.
civ. când se cere pe cale de ordonanţă preşedinţială).

Vă rog să hotărâţi evacuarea pârâtului(ei) (fără somaţie sau trecerea vreunui termen).

Depun acţiunea în dublu exemplar şi chitanţa de plata taxei de timbru în valoare de lei şi timbrul judiciar
în valoare de_lei.

Data depunerii_

Semnătura_

DOMNULUI PREŞEDINTE AL JUDECĂTORIEI_

Explicații teoretice

1. CAZURI. Problema evacuării soţului turbulent se ridică în cazul unei imposibilităţi a împărţirii
locuinţei, aceasta fiind alcătuită, de pildă, dintr-o singură cameră, iar soţia nu are altă locuinţă sau, chiar
dacă are, interesul copiilor sau alte interese (profesiunea, depărtarea de locul de muncă, sănătatea, vârsta
etc.) o obligă să nu plece.

                                         1 / 2

Model de cerere în evacuarea soțului turbulent 2. CONDIŢII. Evacuarea soţului turbulent poate avea loc numai în cazul în care celălalt soţ - cel terorizat -
nu are locuinţă, iar locuinţa comună nu poate fi împărţită provizoriu. Raţiunea unei asemenea măsuri se
justifică prin existenţa dreptului fiecărui soţ asupra folosirii locuinţei, având în vedere că fiecare membru
al familiei este titularul unui drept de folosinţă locativă. Soţul evacuat poate cere, pe aceeaşi cale,
desfiinţarea măsurii luate, în momentul în care împrejurările de fapt care au justificat-o au încetat să
existe.

Prin urmare, în situaţia în care se constată că interesele unuia dintre soţi sau ale copiilor sunt puse în
pericol, instanţa are sarcina să intervină prompt, în vederea evacuării soţului turbulent, dacă aceasta apare
ca singura măsură eficace în vederea ocrotirii intereselor superioare ale familiei.
Măsura evacuării se poate lua pe calea acţiunii de drept comun:

a) în baza art. 24 din Legea nr. 114/1996;

b) în baza art. 6132 C. proc. civ. raportat la art. 24 din Legea nr. 114/1996 când părţile se află în divorţ;

c) în baza art. 581 C. proc. civ, în caz de urgenţă, pe cale de ordonanţă preşedinţială.

3. Evacuarea SOŢULUI PROPRIETAR. Este admisibilă chiar dacă soţul este proprietar exclusiv al
locuinţei, pentru că nu este vorba de o măsură definitivă, de o negare a dreptului de proprietate, ci de o
măsură provizorie, pe care o impune însăşi comportarea soţului evacuat. A decide astfel înseamnă a
încuraja manifestări de genul celor amintite, iar societatea ar rămâne neputincioasă, şi fără posibilitatea de
a interveni în vederea reprimării acestor abuzuri, care pun uneori în pericol însăşi viaţa celorlalţi membri ai
familiei şi care, ca orice abuz, trebuie sancţionat şi reprimat, deoarece numai în acest fel putem restabili
situaţia de fapt anterioară săvârşirii ei. Or, dacă reprimarea nu se poate face decât prin evacuarea soţului
turbulent, nu are nici o relevanţă dacă este proprietarul locuinţei, deoarece această calitate nu-i permite să
săvârşească acte abuzive de natura celor enunţate. Dacă totuşi le săvârşeşte, el trebuie să suporte
consecinţele evacuării, dacă se reţine că aceasta este singura măsură care poate fi luată în vederea
reprimării abuzului şi a restabilirii situaţiei anterioare.

4. ACŢIUNEA DE CHEMARE ÎN JUDECATĂ. Se formulează de soţul împiedicat la folosirea normală a
locuinţei împotriva soţului turbulent.

în acţiune trebuie prezentate faptele abuzive comise de soţul turbulent, care dovedesc că pun în pericol
sănătatea şi uneori însăşi viaţa soţului reclamant şi a copiilor minori.

Acţiunea trebuie timbrată şi se judecă de judecătoria în a cărei rază teritorială se află locuinţa.

Dovada acţiunii se poate face prin orice mijloc de probă admis de lege.

LegeAZ.net

                                         2 / 2

Powered by TCPDF (www.tcpdf.org)

Model de cerere în evacuarea soțului turbulent