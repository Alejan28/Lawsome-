Către

Judecătoria Sectorului 1

str. Gheorghe Danielopol nr. 2-4, sector 4, București

Domnule/Doamnă Preşedinte,

Subsemnata POPA MARIA, cu domiciliul în mun. București

la adresa ......................................................................., jud. Timiş, având CNP........................., posesor al
CI seria...... nr........... eliberat de SPCLEP ...................la data de ................ adresa
electronică popa@maria.ro,

tel. nr.................., fax nr......................................,

în nume personal, în calitate de reclamantă,

Reprezentată prin avocat_, în baza împuternicirii avocaţiale nr......../..........., eliberată de Cabinet de
Avocat_,

Cu domiciliul procedural ales la Cabinet de Avocat_, cu sediul în mun. Bucuresti , la
adresa.............................. jud. Timiş, e-mail office@avocatro.net,

înaintez prezenta

CERERE DE CHEMARE ÎN JUDECATĂ PENTRU

RESTITUIREA DARURILOR ŞI PLATA DESPĂGUBIRILOR

CA URMARE A DETERMINĂRII RUPERII LOGODNEI

împotriva pârâtului IONESCU ION, domiciliat în mun. Piteşti, la adresa................................................,
jud. Argeş,

Pentru ca prin hotărârea pe care o veţi pronunţa să dispuneţi:

1. Obligarea pârâtului la restituirea bunurilor pe care subsemnata i le-am dăruit în considerarea logodnei şi
a celor dăruite pe durata acesteia în vederea căsătoriei, menţionate în cuprinsul prezentei cereri, ca urmare
a ruperii logodnei noastre;

2. Obligarea pârâtului la plata despăgubirilor pentru cheltuielile făcute şi a celor contractate de către
subsemnata în vederea căsătoriei, menţionate în cuprinsul prezentei cereri;

                                         1 / 4

Model de cerere de restituire a daruriri și plată despăgubiri în cazul determinării celeilalte...  
3. Obligarea pârâtului la plata cheltuielilor de judecată, conform art. 453 C.proc.civ.

MOTIVE:

În fapt, subsemnata POPA MARIA m-am logodit cu pârâtul în urma cu un an, respectiv la data
de.........., când a avut loc şi sărbătorirea acestui eveniment la care au participat circa 100 de persoane.
Conform înţelegerii noastre, urma să ne căsătorim la un an de la încheierea logodnei, respectiv în urmă cu
două luni, iar invitaţiile la nuntă au fost transmise viitorilor invitaţi.

După circa patru luni de la încheierea logodnei, pârâtul a început să devină agresiv şi să aibă un
comportament insultător faţă de mine şi faţă de părinţii mei, însă punctul culminant a fost înainte cu o lună
de data stabilită pentru căsătorie, când acesta a venit acasă în stare de ebrietate şi, în faţa membrilor familiei
mele, m-a insultat şi mi-a aplicat mai multe lovituri, cauzăndu-mi leziuni pentru a căror vindecare au fost
necesare 15 zile de îngrijiri medicale. Cu aceeaşi ocazie, acesta i-a agresat şi pe părinţii mei.

La o săptămână după această dată, pârâtul mi-a mărturisit că el mai este logodit cu încă o persoană,
transmiţându-mi în acest sens pozele de la logodna care a avut loc la două luni după ce acesta era deja
logodit cu mine. Am aflat astfel că pârâtul este logodit cu secretara sa, cu care are o relaţie de notorietate,
locuind cu aceasta de mai mult timp. în fine, după câteva zile de la acest e-mail, m-a contactat telefonic şi mi-
a cerut categoric să anunţ invitaţii că nunta noastră nu va mai avea loc şi că nu doreşte să se mai
căsătorească cu mine, întrucât scopul său a fost unul de a se distra şi de a profita de situaţia mea materială.

Ca urmare a celor întâmplate şi a logodnei duble a pârâtului, precum şi a stârii sale de concubinaj notoriu,
am fost determinată prin atitudinea acestuia sâ rup logodna, restituindu-i inelul de logodnă şi anulând nunta
şi biletele de vacanţă achiziţionate.

Atât cu ocazia încheierii logodnei, cât şi pe durata acesteia, eu i-am făcut mai multe daruri de valoare, în
considerarea logodnei (menţionate în Borde-roul nr. 1), precum şi alte daruri de valoare în vederea căsătoriei
(menţionate în Borderoului nr. 2), valoarea totală a acestor bunuri fiind de.............lei.

întrucât aceste bunuri se află în posesia pârâtului, solicit ca acesta sâ fie obligat să mi le restituie în natură,
iar în măsura în care acest lucru nu mai este posibil, solicit obligarea pârâtului la plata contravalorii lor,
adică a prejudiciului real, şi nu doar la despăgubirea aferentă în măsura îmbogăţirii acestuia, întrucât
această limitare legală este prevăzută doar pentru cazul ruperii intempestive a logodnei, conform art. 268
alin. (2) C.civ., nu şi în cazul ruperii abuzive a logodnei prevăzute de art. 269 C.civ.

Totodată, subsemnata am făcut şi am contractat mai multe cheltuieli în vederea căsătoriei şi mi-au fost
cauzate şi alte prejudicii menţionate şi evaluate în Borderou! nr. 3, anexat prezentei, şi care sunt compuse din
următoarele:

- cheltuieli cu organizarea sărbătoririi logodnei, suportate de către subsemnata;

- cheltuieli cu plata onorarilor artiştilor şi închirierea localului unde urma să aibă loc petrecerea de nuntă şi
penalităţile contractuale pentru denunţarea unilaterală a contractelor, suportate, de asemenea, de către
subsemnata;

                                         2 / 4

Model de cerere de restituire a daruriri și plată despăgubiri în cazul determinării celeilalte... - mobilier şi aparatură de bucătărie cumpărate şi montate în apartamentul pârâtului din Bucureşti, de la
adresa .............................................,

unde urma să locuim, menţionate şi evaluate conform Borderoului nr. 4, anexat prezentei;

- cheltuielile avansate de mine pentru plata vacanţei, conform Borderoului nr. 5, anexat prezentei;

- prejudicii morale ca urmare a faptului că în perioada logodnei, ştiind că ne vom căsători, am locuit
împreună, ceea ce este de natură a-mi afecta onoarea şi reputaţia, evaluate conform Borderoului nr. 6,
anexat prezentei.

Cheltuielile contractate în vederea căsătoriei şi prejudiciile care mi-au fost cauzate, menţionate mai sus, sunt
în valoare de..........lei.

În drept, îmi întemeiez cererea pe dispoziţiile art. 268 alin. (1), art. 269 alin. (2) C.civ. şi art. 148-151, art.
192, art. 194 şi art. 195 C.proc.civ.

în dovedirea cererii mele, vă rog să încuviinţaţi administrarea următoarelor probe, cu care doresc să
dovedesc cele menţionate mai sus:

- interogatoriul pârâtului;

- proba cu martorii menţionaţi în lista anexă;

- expertiza de evaluare a bunurilor care nu-mi mai pot fi restituite;

- notă de relaţii de la Asociaţia de Proprietari a imobilului în care pârâtul locuieşte împreună cu concubina
sa;

-înscrisurile şi documentele anexate.

Anexez prezentei următoarele înscrisuri şi documente:

- Borderourile nr. 1-6, însoţite de documentele de achiziţie a bunurilor oferite pârâtului şi menţionate mai
sus, precum şi documentele de plată a cheltuielilor efectuate cu ocazia logodnei şi în vederea căsătoriei şi
notele de calcul a valorii acestora;

- un set de imagini (fotografii) făcute de către pârât cu ocazia celei de-a doua logodne a acestuia.

Depun prezenta cerere însoţită de actele anexate acesteia în două exemplare, conform art. 149 şi art. 150
C.proc.civ.

Timbrez prezenta cerere conform art. 3 din O.U.G. nr. 80/2013.

Alăturat prezentei depun împuternicirea avocaţială în original şi copia chitanţei de plată a onorariului de
avocat.

                                         3 / 4

Model de cerere de restituire a daruriri și plată despăgubiri în cazul determinării celeilalte... Solicit judecarea cauzei şi în lipsa subsemnatei reclamante şi/sau a avocatului, conform art. 411 alin. (1) pct.
2 C.proc.civ.

Data_

Semnătura reclamantului /

Semnătura reprezentantului

Domnului/Doamnei Preşedinte al Judecătoriei Sectorului 1

LegeAZ.net

Powered by TCPDF (www.tcpdf.org)

                                         4 / 4

Model de cerere de restituire a daruriri și plată despăgubiri în cazul determinării celeilalte...