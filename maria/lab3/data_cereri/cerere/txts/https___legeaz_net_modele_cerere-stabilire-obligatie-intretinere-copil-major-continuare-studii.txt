Model de cerere de chemare în judecată pentru stabilirea obligaţiei de întreţinere a părinţilor faţă de
copilul major aflat în continuarea studiilor.

Către

Judecătoria Sectorului 1

str. Gheorghe Danielopol nr. 2-4, sector 4, București

Domnule/Doamnă Preşedinte,

Subsemnatul POPA LUCIAN, cu domiciliul în mun. Bucuresti la adresa ........................................, jud._,
având CNP .........................., posesor al CI seria...... nr................ eliberat de SPCLEP...................la data de
..............., adresa electronică luci@popa.ro, tel. nr.................., fax nr..............................,

în nume personal, în calitate de reclamant,

Reprezentat prin avocat_, în baza împuternicirii avocaţiale nr......../..............., eliberată de Cabinet de
Avocat_,

Cu domiciliul procedural ales la Cabinet de Avocat_, cu sediul în mun. Bucuresti, la adresa
........................................ jud. _, e-mail office@avocatro.net,

Înaintez prezenta

ACŢIUNE PENTRU STABILIREA OBLIGAŢIEI DE ÎNTREŢINERE

A PĂRINŢILOR FAŢĂ DE COPILUL MAJOR AFLAT ÎN CONTINUAREA STUDIILOR

împotriva părinţilor mei, în calitate de pârâţi, şi anume:

POPA PETRIŞOR şi POPA IASMINA, ambii cu domiciliul în mun. Bucuresti, la
adresa....................................................., jud._,

Pentru ca prin hotărârea pe care o veţi pronunţa să dispuneţi:

1. Obligarea fiecăruia dintre cei doi pârâţi la plata unei contribuţii de întreţinere în favoarea mea
de câte 1/4 din venitul net al fiecărui pârât, de la data introducerii prezentei acţiuni şi până la
terminarea studiilor, însă nu mai târziu de împlinirea de către subsemnatul a vârstei de 26 de ani;

2. Obligarea pârâţilor la plata cheltuielilor de judecată, conform art. 453 C.proc.civ.

MOTIVE:

                                         1 / 3

Model de acțiune pt. stabilire obligație de întreținere-copil major aflat în continuarea studiilor  
În fapt, subsemnatul sunt fiul pârâţilor, născut la data de............., conform certificatului de naştere
seria......., nr............, eliberat de..............., la data de......................., în prezent având vârsta de 23 de ani.

Până la terminarea studiilor liceale, subsemnatul am locuit cu părinţii mei, iar aceştia mi-au asigurat
cheltuielile de creştere, educare şi întreţinere. După terminarea studiilor liceale, am urmat studiile universitare
cu durata de 3 ani şi apoi studiile masterale cu durata de 2 ani pe locurile finanţate de la bugetul de stat, pe
întreaga durată normală a acestor studii, pe care le-am absolvit cu examen de licenţă, respectiv masterat. în
toată

această perioadă, părinţii mei mi-au asigurat lunar o sumă de..........lei,

necesară pentru completarea nevoilor mele de întreţinere şi pregătire profesională, respectiv până în acest an,
când mi-am susţinut şi promovat examenul de masterat. Precizez că pe durata studiilor masterale şi doctorale
am beneficiat de mai multe burse în străinătate datorită performanţelor mele profesionale şi la mai multe
concursuri interuniversitare, fiind clasificat de fiecare dată pe primele locuri la aceste concursuri.

După susţinerea examenului de masterat, mi-am depus dosarul şi am

participat la un concurs la Universitatea.....................din statul.................,

pentru a urma studiile universitare de doctorat cu durata de 3 ani în specialitatea absolvită, fiind declarat
admis fără taxă, subsemnatul urmând să suport doar cheltuielile de întreţinere pe durata acestor studii. în
perioada studiilor doctorale, subsemnatul nu voi fi angajat şi nu voi realiza venituri pentru a mă putea
întreţine. Precizez faptul că la această Universitate am beneficiat de o bursă de 6 luni în timpul studiilor
universitare de masterat, ocazie cu care am fost apreciat pentru activitatea desfăşurată şi invitat ca după
absolvirea masteratului să-mi continui şi studiile doctorale.

Părinţii mei se împotrivesc demersului meu de a urma studiile doctorale şi, pe cale de consecinţă, refuză să-mi
acorde sprijin material pentru a mă întreţine până la finalizarea doctoratului, dar nu mai târziu de împlinirea
de către mine a vârstei de 26 de ani.

Precizez faptul că părinţii mei sunt amândoi angajaţi şi nu mai au o altă persoană în întreţinere, realizând
venituri substanţiale şi, totodată, obţinând venituri şi din cedarea folosinţei unor bunuri, respectiv din
închirierea unui apartament şi a unui spaţiu comercial.

În drept, îmi întemeiez prezenta cerere pe dispoziţiile art. 499 alin. (3) şi
art. 513, art. 514, art. 516, art. 519, art. 524, art. 527, art. 528, art. 529, art. 530, art. 532, art. 533 Noul
Cod Civil; art. 148-151, art. 192, art. 194 şi art. 195 C.proc.civ.

În dovedirea dreptului invocat de subsemnatul şi a pretenţiilor invocate, solicit să încuviinţaţi
administrarea următoarelor probe cu care doresc să dovedesc cele menţionate în motivele prezentei cereri:

- interogatoriul pârâţilor;

- adeverinţele de venituri ale pârâţilor de la locurile de muncă ale acestora;

                                         2 / 3

Model de acțiune pt. stabilire obligație de întreținere-copil major aflat în continuarea studiilor - certificatul fiscal al pârâţilor şi deciziile de impunere ale acestora;

- contractele de închiriere înregistrate la organele fiscale;

-înscrisurile anexate prezentei cereri.

Anexez prezentei copii de pe următoarele acte:

- certificatul de naştere al subsemnatului;

- certificatul de căsătorie al pârâţilor;

- diploma de licenţă şi masterat a subsemnatului;

- diplome şi atestate privind rezultatele obţinute la concursuri;

- atestatele privind bursele de care am beneficiat în timpul studiilor universitare;

- atestatul din care rezultă că am fost admis la doctorat la universitatea ..................din statul....................

Depun prezenta cerere însoţită de actele anexate acesteia în trei exemplare, conform art. 149 şi art. 150
C.proc.civ.

Prezenta cerere este scutită de taxa de timbru judiciar, conform art. 29 alin. (1) lit. c) din O.U.G. nr.
80/2013.

Alăturat prezentei depunem împuternicirea avocaţială în original şi copia chitanţei de plată a onorariului de
avocat.

Solicit judecarea cauzei şi în lipsa subsemnatului reclamant şi/sau a avocatului, conform art. 411 alin. (1)
pct. 2 C.proc.civ.

Data_

Semnătura reclamantului /

Semnătura reprezentantului

Domnului/Doamnei Preşedinte al Judecătoriei Sectorului 1 București

LegeAZ.net

                                         3 / 3

Powered by TCPDF (www.tcpdf.org)

Model de acțiune pt. stabilire obligație de întreținere-copil major aflat în continuarea studiilor