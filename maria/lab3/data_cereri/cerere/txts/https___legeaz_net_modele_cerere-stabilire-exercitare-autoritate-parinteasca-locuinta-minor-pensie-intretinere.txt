Model de acțiune / cerere de chemare în judecată pentru stabilirea modalității de exercitare a
autorității părintești, a locuinței copilului din afara căsătoriei și a pensiei de întreținere, conformă
Noului Cod Civil și Noului Cod de Procedură Civilă

Către

Judecătoria Sectorului 1

str. Gheorghe Danielopol nr. 2-4, sector 4, București

Domnule/Doamnă Preşedinte,Domnule/Doamnă Preşedinte,

Subsemnata POPA IASMINA, cu domiciliul în mun. Bucuresti la adresa ......................................, jud._,
având CNP ........................., posesoare a CI seria ....., nr.................. eliberat de SPCLEP ...................la
data de ................ adresa electronică iasmi@popa.ro, tel. nr................... fax nr......................,

în nume personal, în calitate de reclamantă şi în calitate de reprezentantă legală a minorului POPA
FLORIAN, născut la data de............,

Reprezentaţi prin avocat_, în baza împuternicirii avocaţiale nr....../........... eliberată de Cabinet de Avocat_,

Cu domiciliul procedural ales la Cabinet de Avocat_, cu sediul în mun. Bucuresti, la
adresa............................................................. jud. _, e-mail office@avocatro.net,

înaintez prezenta

ACŢIUNE PENTRU STABILIREA

MODALITĂŢII DE  EXERCITARE

A AUTORITĂŢII PĂRINTEŞTI,

A LOCUINŢEI COPILULUI

DIN AFARA CĂSĂTORIEI

ŞI A PENSIEI DE ÎNTREŢINERE

împotriva pârâtului IONESCU ION, cu domiciliul în mun. Bucuresti, la
adresa................................................, jud._,

Pentru ca prin hotărârea pe care o veţi pronunţa să dispuneţi:

1. Exercitarea în mod exclusiv de către subsemnata a autorităţii părinteşti cu privire la minorul POPA

                                         1 / 4

Model de cerere pt. stabilirea modalității de exercitare a autorității părintești, a locuinței...  
FLORIAN, născut la data de............ conform certificatului de naştere seria nr............, eliberat de..........la
data de............ din afara căsătoriei, din relaţia subsemnatei cu pârâtul; 

2. Stabilirea locuinţei minorului la domiciliul subsemnatei din mun.

Bucuresti; situat la adresa...................................................;

3. Obligarea pârâtului la plata unei pensii de întreţinere în favoarea minorului, în cuantum de 1/4 din
veniturile lunare nete realizate de către acesta;

4. Obligarea pârâtului la plata cheltuielilor de judecată, conform art. 453 C.proc.civ.

MOTIVE:

în fapt, subsemnata sunt profesoară la Liceul...........................din mun. Bucuresti, fiind colegă de serviciu cu
pârâtul, iar din relaţiile noastre intime s-a născut minorul POPA FLORIAN, la data de...............La două
luni de la naşterea copilului, pârâtul a recunoscut paternitatea prin declaraţia autentificată sub nr..........din
data de........, de către Notarul Public A.R.M. din mun. Bucuresti, jud._, iar acest înscris a fost transmis
Consiliului Local al Municipiului Bucuresti, Direcţia de Evidenţă a Persoanelor, pentru a se face menţiunile
corespunzătoare în registrul de stare civilă.

Cu toate că pârâtul a recunoscut paternitatea copilului nostru şi a avut un comportament afectuos faţă de
mine atât înainte de naşterea acestuia, bucurându-se de faptul că am rămas însărcinată, cât şi după naşterea
minorului, acesta ţinând legătura cu subsemnata şi vizitându-mă la maternitate şi la domiciliul meu,
comportamentul său s-a schimbat după declaraţia de recunoaştere a paternităţii, moment de la care a
întrerupt complet orice comunicare cu mine, refuzând sâ-şi mai vadă copilul. Mai mult decât atât, pârâtul a
introdus în justiţie o acţiune în nulitatea relativa a recunoaşterii paternităţii, conform art. 419 Noul Cod Civil,
solicitând instanţei ca recunoaşterea efectuată prin intermediul declaraţiei autentice să fie anulată pentru
vicierea consimţământului său prin doi, susţinând că a dat declaraţia de recunoaştere a paternităţii fiind
indus în eroare de către mine, care am susţinut că el este tatăl copilului, şi că, în realitate, eu aş fi avut relaţii
intime cu un alt bărbat cu care aş fi rămas însărcinată.

în acest sens, pârâtul invocă drept probă un act medical găsit la domiciliul meu, din care rezultă că aş fi fost
însărcinată înainte cu o lună de data la care i-am comunicat acestuia că sunt însărcinată şi că, deşi el
cunoştea faptul că minorul s-a născut prematur, a aflat ulterior că acesta s-a născut la termen, ceea ce
confirmă că eu aş fi fost însărcinată înainte cu o lună de data la care i-am spus lui că am rămas însărcinată.

Prin sentinţa civilă nr.......din ...................a Judecătoriei Bucuresti,

jud. _, s-a respins acţiunea în declararea nulităţii recunoaşterii paternităţii, reţinându-se în speţă faptul că
pârâtul nu a negat şi nici nu a încercat să probeze că nu ar fi avut relaţii intime cu subsemnata înainte cu
nouă luni de naşterea copilului şi că relaţia noastră datează cu doi ani înainte de momentul la care minorul s-
a născut.

Totodată, pârâtul nu a fost de acord să se supună testului de paternitate, însă a încercat să probeze cu
martori imoralitatea mea şi faptul că în perioada concepţiei aş fi avut relaţii intime şi cu alţi bărbaţi.

                                         2 / 4

Model de cerere pt. stabilirea modalității de exercitare a autorității părintești, a locuinței... în fine, după terminarea procesului, când minorul a împlinit vârsta de un an, pârâtul s-a căsătorit cu o altă
femeie, care în prezent este însărcinată. Mai menţionez şi faptul că după reluarea activităţii mele la şcoală,
pârâtul, în calitate de director al respectivei unităţi şcolare, mă şicanează permanent şi chiar a cerut
sancţionarea mea disciplinară.

De la naşterea copilului nostru şi până în prezent, pârâtul nu a contribuit cu nimic la întreţinerea minorului,
dovedind faptul că nu are nicio afecţiune faţă de acesta, iar prin acţiunea în declararea nulităţii
recunoaşterii de paternitate şi atitudinea sa în timpul procesului, acesta manifestă o aversiune faţă de mine şi
faţă de minor.

După încheierea anului şcolar, pârâtul mi-a comunicat că el oricum va pleca din ţară, prezentându-mi în
acest sens un înscris din care rezulta că, împreuna cu actuala soţie, urmează să fie angajaţi în străinătate ca
profesori şi că nu va contribui cu nimic la întreţinerea minorului.

Faţă de cele expuse mai sus, întrucât subsemnata şi minorul nu convieţuim împreună cu pârâtul, ţinând seama
şi de atitudinea acestuia faţă de noi, este în interesul minorului ca autoritatea părintească faţă de minor să se
exercite în exclusivitate de către subsemnata, existând motive întemeiate în acest sens, astfel încât, în temeiul
art. 505 coroborat cu art. 398 Noul Cod Civil, solicit ca prin hotărârea judecătorească să dispuneţi ca
autoritatea părintească faţă de minor să fie exercitată în exclusivitate de către subsemnata.

întrucât minorul locuieşte cu subsemnata la domiciliul meu din mun. Bucuresti, la
adresa........................................, în temeiul art. 496 alin. (3) C.civ. vă rog să dispuneţi ca locuinţa acestuia
să fie stabilită la domiciliul meu de la adresa de mai sus.

Raportat la faptul că pârâtul nu contribuie la întreţinerea minorului, solicit ca pârâtul să fie obligat la plata
unei pensii de întreţinere în favoarea minorului, stabilită în cotă de 1/6 din veniturile nete lunare ale acestuia
de la data introducerii prezentei acţiuni până la majoratul copilului, având în vedere faptul că, în
perspectivă, acesta va mai avea un copil cu actuala soţie, căruia îi va datora, de asemenea, întreţinere,
conform art. 525, art. 528 şi art. 530 C.civ.

Mai precizez şi faptul că, pe lângă veniturile salariate, pârâtul mai realizează venituri şi din cedarea
folosinţei unui spaţiu comercial, situat în mun. Bucuresti, la adresa.............................................., jud._.

în drept, îmi întemeiez prezenta acţiune pe dispoziţiile art. 396, art. 483-502, art. 503-507 Noul Cod Civil
şi art. 148-151, art. 192, art. 194 şi art. 195 C.proc.civ.

în probaţiune solicit încuviinţarea administrării următoarelor dovezi, cu care voi proba cele mai sus
menţionate:

- interogatoriul pârâtului;

- certificatul fiscal al pârâtului şi decizia de impunere pe ultimii doi ani a pârâtului;

- contractul de închiriere a spaţiului comercial deţinut de către pârât, înregistrat la organele fiscale;

- adeverinţa privind veniturile pârâtului de la şcoala la care este angajat;

                                         3 / 4

Model de cerere pt. stabilirea modalității de exercitare a autorității părintești, a locuinței... - atestatul de confirmare a angajării pârâtului în străinătate, începând cu anul şcolar următor;

-înscrisurile anexate prezentei.

Anexez prezentei copii certificate de pe următoarele acte şi documente:

- certificatul de naştere al minorului;

-declaraţia de recunoaştere a paternităţii;

- sentinţa civilă nr.......din.......a Judecătoriei Bucuresti, din care rezultă

respingerea acţiunii în nulitatea recunoaşterii paternităţii intentate de către pârât;

- adeverinţa de la locul de muncă privind veniturile realizate de către subsemnata;

- referatul cu propunerea de sancţionare a subsemnatei întocmit de către pârât.

în conformitate cu prevederile art. 499 alin. (4) Noul Cod Civil, solicit efectuarea anchetei psihosociale şi
ascultarea minorului, conform art. 506 ultima teză coroborat cu art. 264 C.civ.

Depun prezenta cerere însoţită de actele anexate acesteia în trei exemplare, conform art. 149 şi art. 150
C.proc.civ., precum şi un exemplar pentru instanţă.

Timbrez prezenta cerere conform art. 15 lit. e) din O.U.G. nr. 80/2013.

Alăturat prezentei depun împuternicirea avocaţială în original şi copia chitanţei de plată a onorariului de
avocat.

Solicit judecarea cauzei şi în lipsa subsemnatei reclamante şi/sau a avocatului, conform art. 411 alin. (1) pct.
2 C.proc.civ.

Data_

Semnătura reclamantului /

Semnătura reprezentantului

Domnului/Doamnei Preşedinte al Judecătoriei Sector 1 Bucuresti

LegeAZ.net

                                         4 / 4

Powered by TCPDF (www.tcpdf.org)

Model de cerere pt. stabilirea modalității de exercitare a autorității părintești, a locuinței...