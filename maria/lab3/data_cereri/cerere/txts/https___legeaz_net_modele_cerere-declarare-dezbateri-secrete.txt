CERERE DE DECLARARE A DEZBATERILOR SECRETE

Instanţa_

Secţia_

Dosar nr. /

Termen la data de_

Domnule Preşedinte, [1]

Subsemnatul [2] _ , în calitate de_(reclamant, pârât etc.) în dosarul nr. / având ca obiect_, vă solicit să
dispuneţi ca

Dezbaterile în această cauză să aibă loc în şedinţă secretă

Motivele cererii sunt următoarele:

Motivele de fapt [3]: învederez instanţei că, în cauza _

Temeiul de drept [4]: Invoc dispoziţiile art. 121 C. proc. civ.

Semnătura,

Domnului Preşedinte al Judecătoriei/Tribunalului/Curţii de Apel/Înaltei Curţi de Casaţie şi Justiţie [5]_

Explicații

[1] Natura cererii. Potrivit dispoziţiilor art. 121 C. proc. civ., şedinţele de judecată vor fi publice, cu
excepţia situaţiilor când legea dispune altfel. Publicitatea şedinţelor de judecată este unul dintre principiile
fundamentale care guvernează desfăşurarea procesului civil, şedinţele fiind secrete numai în cazurile
expres prevăzute de art. 121 alin. (2) C. proc. civ. Cu toate acestea, potrivit dispoziţiilor art. 121 alin. (3)
C. proc. civ., hotărârea se pronunţă întotdeauna în şedinţă publică.

Astfel, atunci când dezbaterea publică ar putea vătăma ordinea sau moralitatea publică sau părţile, instanţa
poate să dispună ca dezbaterile să aibă loc în camera de consiliu. în acest caz, părţile vor putea fi însoţite,
în afară de apărătorii lor, de cel mult două persoane desemnate de ele.
1.1. Termenul de formulare. Această cerere se poate formula oricând în cursul procesului. în orice fază
procesuală.

[2] Titularul cererii. Oricare dintre părţi poate formula cererea şi în orice fază procesuală.

[3] Motivele de fapt. Prin cererea formulată va trebui să se învedereze instanţei, în funcţie de natura
cauzei, motivul care duce la vătămarea părţilor sau care ar putea duce la afectarea ordinii sau moralităţii

                                         1 / 2

Model de cerere de declarare a dezbaterilor secrete publice. De pildă, într-un proces de divorţ se poate arăta că declaraţiile martorilor urmează să releve
aspecte care afectează viaţa privată a părţilor, dreptul la imagine etc.

[4] Temeiul de drept îl constituie dispoziţiile art. 121 C. proc. civ.

[5] Instanţa competentă este cea la care cauza este pendinte. 

LegeAZ.net

Powered by TCPDF (www.tcpdf.org)

                                         2 / 2

Model de cerere de declarare a dezbaterilor secrete