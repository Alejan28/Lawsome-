Contact
(0)
Autentificare
Ajutor public
Ce este ajutorul public judiciar?
Model Cerere ajutor public judiciar  plată onorariu avocat/expert/traducător/interpret/executor
Model Cerere ajutor public judiciar scutire/reducere și/sau eşalonare sau amânare de la plata taxelor judiciare
Model Cerere de reexaminare admitere în parte/respingere ajutor public judiciar
Model Declarație pe proprie răspundere privind ajutorul public judiciar
Ordonanţa de urgenţă a Guvernului nr. 51/2008 privind ajutorul public judiciar în materie civilă
Modele Cereri
Model Cerere de chemare în judecată
Model Întâmpinare la cererea de chemare în judecată
Model Cerere reconvențională
Mai multe
Instanțe
Legislație
Codul civil
Codul de procedură civilă
Codul penal
Codul de procedură penală
Mai Multe
Forum
Taxe de timbru
Ce sunt taxele judiciare de timbru?
Calculator taxă judiciară de timbru
Ordonanța de urgență a Guvernului nr. 80/ 26 iunie 2013 privind taxele judiciare de timbru, Actualizată
Caut avocat
Caut avocat
Model cerere de chemare în judecată
01.09.2025
Judecătoria / Tribunalul / Curtea de apel  ...
( trebuie menţionată denumirea instanţei competente să judece cererea dumneavoastră - vezi
aici
regulile
Codului de procedură civilă privind stabilirea competenței
.
Atenție, chiar dacă conform art.131, respectiv art.132 din
Codul
de procedură civilă, la primul termen de judecată, judecătorul este obligat, din oficiu, să verifice şi să stabilească dacă instanţa sesizată este competentă general, material şi teritorial să judece cauza, perioada în care se va soluționa procesul va crește dacă instanţa se declară necompetentă, întrucât
dosarul este trimis apoi instanţei judecătoreşti competente și va dura un timp până când se va stabili din nou termen de judecată)
Domnule Preşedinte,
Subsemnatul
(
nume, prenume
) ......................., cu domiciliul în ........................., având codul numeric personal ........................., (
dacă cererea se depune prin mandatar, reprezentant legal sau avocat, se precizează în plus „ prin ...................... nume, prenume”
)
sau
Subscrisa
(
denumirea persoanei juridice
....
), cu sediul în ..., având codul unic de înregistrare/codul de identitate fiscală/numărul de înmatriculare în registrul comerţulul/contul bancar ..., prin reprezentant ꜜ⁾ (
nume ....., prenume .....
)/prin consilier juridic (
nume ....., prenume .....
)/prin avocat (
nume ....., prenume .....
), cu sediul profesional în ....
ꜜ⁾ Conform art. 151 din
Codul
de procedură civilă :
(1) Când cererea este făcută prin mandatar, se va alătura procura în original sau în copie legalizată.
(2) Avocatul şi consilierul juridic vor depune împuternicirea lor, potrivit legii.
(3) Reprezentantul legal va alătura o copie legalizată de pe înscrisul doveditor al calităţii sale.
(4) Reprezentanţii persoanelor juridice de drept privat vor depune, în copie, un extras din registrul public în care este menţionată împuternicirea lor.
(5) Organul de conducere sau, după caz, reprezentantul desemnat al unei asociaţii, societăţi ori alte entităţi fără personalitate juridică, înfiinţată potrivit legii, va anexa, în copie legalizată, extrasul din actul care atestă dreptul său de reprezentare în justiţie.
în contradictoriu cu pârâtul
(
nume ..., prenume ...
), cu domiciliul în ..., cod numeric personal ...ꜜ⁾ /
în contradictoriu cu pârâta
(
denumirea persoanei juridice ...
) cu sediul în ..., având codul unic de înregistrare/codul de identitate fiscală/numărul de înmatriculare în registrul comerţulul/contul bancarꜜꜜ⁾... formulez prezenta
ꜜ⁾ Precizați codul numeric al pârâtului dacă îl cunoașteți. Nu este nicio problema dacă nu îl cunoașteți întrucât, conform art.194 din
Codul
de procedură civilă, menționarea acestui element de identificare al pârâtului nu este obligatorie.
ꜜꜜ⁾ Precizați codul unic de înregistrare/codul de identitate fiscală/numărul de înmatriculare în registrul comerţulul/contul bancar al pârâtei persoană juridică dacă îl cunoașteți. Nu este nicio problema dacă nu îl cunoașteți întrucât, conform art.194 din
Codul
de procedură civilă, menționarea în cuprinsul cererii a acestor elemente de identificare ale pârâtei nu este obligatorie.
CERERE DE CHEMARE ÎN JUDECATĂ
prin care solicităm instanţei, ca prin hotărârea ce o va pronunţa să dispună ...
În fapt,
arătăm că ...ꜜ⁾
ꜜ⁾ Precizați aspectele ce justifică cererea dumneavoastră de chemare în judecată în raport de obiectul acesteia.
În drept
, ne întemeiem cererea pe dispoziţiile ...ꜜ⁾
ꜜ⁾  Enumerați articolele din legislație în baza cărora v-ați formulat pretenţiile.
În dovedire
, solicităm încuviinţarea probei cu înscrisuri/probei testimoniale/probei cu interogatoriul pârâtului/probei cu expertiză judiciară ...ꜜ⁾
ꜜ⁾ Puteți solicita încuviințarea oricăreia dintre aceste probe sau chiar încuviințarea tuturor celor patru feluri de probe, dacă apreciați că vă sunt de folos în demonstrarea susținerilor dumneavoastră.
În cadrul
probei cu înscrisuri
, depunem următoarele înscrisuri....., în copii certificate pentru conformitate cu originalul, în .... exemplare.ꜜ⁾
ꜜ⁾ Enumerați înscrisurile pe care le depuneți o dată cu cererea de chemare în judecată.
Pe fiecare înscris pe care îl anexați prezentei cereri scrieți, în josul paginii sau unde se poate și este vizibil, pe fiecare pagină, mențiunea „Conform cu originalul” și semnați lângă această mențiune. Acesta este modul în care certificați pentru conformitate cu originalul înscrisurile pe care doriți să le depuneți o dată cu cererea de chemare în judecată.
În cadrul
probei cu testimoniale
, solicităm citarea în calitate de martori a numiţilor (
nume ..., prenume ..
.) ....., cu domiciliul în ...
(adresa completă a martorilor : localitate, str., nr., bloc, scară, etaj, nr. ap.
), pentru dovedirea celor expuse mai sus şi solicităm citarea acestora.
În cadrul
probei cu interogatoriu
, solicităm citarea pârâtului, sub sancţiunea aplicării dispoziţiilor art. 358
Codul
de procedură civilă (
în cazul în care pârâtul refuză să răspundă la interogatoriuꜜ⁾ sau nu se înfăţişează, instanţa poate socoti aceste împrejurări ca o mărturisire deplină ori numai ca un început de dovadă în folosul aceluia care a propus interogatoriul
)
, pentru dovedirea următoarelor aspecte ...
ꜜ⁾
În cazul în care pârâtul este o persoană fizică, mai întâi solicitați prin cererea de chemare în judecată să vi se admită proba cu interogatoriul pârâtului și apoi dacă completul de judecată (judecătorul) acceptă aceasta probă, vi se va pune în vedere să îl prezentați la un termen pe care îl va stabili. Este recomandat în cazul persoanelor fizice să nu depuneți interogatoriul la dosar înainte de termenul de jucată pentru ca partea adversă să nu vadă întrebările și să aibă răspunsurile deja pregătite
. Așadar, la data stabilită pentru termenul de judecată, grefierul va striga dosarul în care dumneavoastră sunteți parte și vă veți ridica în picioare pentru a vă confirma prezența în sală, iar completul de judecată (judecătorul) vă va cere să depuneți pe loc interogatoriul.
În cazul în care pârâtul este o persoană juridică,
conform art.355 din
Codul
de procedură civilă,
acesta va răspunde în scris la interogatoriul pe care va trebui să îl ataşati cererii de chemare în judecată potrivit art.194 lit.e
din
Codul
de procedură civilă
.
Astfel, dacă doriți să solicitați interogatoriul persoanei juridice sau dacă completul de judecată vă încuviinţează o asemenea probă în cazul persoanelor fizice, trebuie să formulaţi în scris toate întrebările pe care doriţi să le puneţi, lăsând spaţiu pentru consemnarea răspunsurilor (de obicei se împarte coala A4 în două coloane, pe prima coloană fiind enumerate întrebările, iar pe cea de a doua se lasă spațiu pentru a se completa răspunsurile de către judecător în funcție de spusele părții adverse). De exemplu: 1. Recunoașteți că ...? Este adevărat că în data de...?  etc. (click
aici
pentru model)
În cadrul
probei cu expertiză
în specialitatea ....., solicităm încuviinţarea următoarelor obiective .....ꜜ⁾
ꜜ⁾ Alegeți specialitatea în conformitate cu clasificarea prevăzută în
Ordinul
Ministrului Justiției nr.199/C/2010 pentru aprobarea Nomenclatorului specializărilor expertizei tehnice judiciare. (de exemplu, în cazul partajului bunurilor, specialitatea evaluări proprietății imobiliare, evaluări bunuri mobile, contabilitate etc.)
Precizați obiectivele evaluării. (de exemplu, în cazul partajului bunurilor, stabilirea valorii reale și actuale a casei/apartamentului, terenului, mașinii etc., precum și stablirea loturilor ce i-ar reveni fiecăruia dintre soți, stabilirea faptului că unul dintre soți a avut o contribuție mai mare la veniturile familiei ).
De asemenea, solicităm
judecarea cauzei în lipsă
, în conformitate cu art. 223 alin. (3)
Codul
de procedură civilă.ꜜ⁾
ꜜ⁾ Mențiunea este opțională. Dacă nu doriți să vă prezentați în instanță, conform art. 223 alin.3
din
Codul
de procedură civilă, cauza se judecă și în absența dumneavoastră, dacă ați precizat în cererea de chemare în judecată faptul că doriți ca judecarea acesteia să se facă și în lipsă. Atenție, potrivit art.411 alin.1 pct.2, când niciuna din părți nu se prezintă la proces, judecătorul suspendă judecata, cu excepția situației în care una din părți a cerut în scris judecarea în lipsă.
În conformitate cu art. 453
Codul
de  procedură civilă, solicităm instanţei să oblige pârâtul la
plata cheltuielilor de judecată
ocazionate de acest procesꜜ⁾ .
ꜜ⁾ De exemplu cheltuielile reprezentând taxele judiciare de timbru, onorariile avocaţilor/ experților/ sumele cuvenite martorilor pentru cheltuielile de transport, cazare sau masă etc.
Depunem prezenta cerere de chemare în judecată, în ...
exemplare
.ꜜ⁾
ꜜ⁾ Conform art.149 alin. 1 din
Codul
de procedură civilă „Când cererea urmează a fi comunicată, ea se va face în atâtea exemplare câte sunt necesare pentru comunicare, în afară de cazurile în care părţile au un reprezentant comun sau partea figurează în mai multe calităţi juridice, când se va face într-un singur exemplar. În toate cazurile este necesar şi un exemplar pentru instanţă.” ( de exemplu: dacă vreți să dați în judecată două persoane ce nu au același reprezentant/avocat, cererea va fi întocmită în 4 exemplare, câte unul pentru fiecare parte adversă, unul pentru instanță și unul îl păstrați dumneavoastră, pentru că pe acest din urmă exemplar vă va pune lucrătorul de la registratura instanței o ștampilă cu numărul de înregistrare al cererii).
Fiecare exemplar al cererii de chemare în judecată va fi însoțit de copiile certificate după înscrisurile la care ați făcut referire mai sus.
Dacă nu doriți să vă deplasați la sediul instanței pentru a depune cererea, aceasta din urmă poate fi transmisă:
prin reprezentant convențional
(persoană pe care ați împuternicit-o prin procură / împuternicire să vă reprezinte/să depună cererea pentru dvs.) ;
prin poştă
, cu confirmare de primire și , în mod ideal, cu conținut declarat sau
prin curier
;
prin fax sau prin poşta electronică
( cererea se înregistrează şi primeşte dată certă prin aplicarea de către lucrătorul de la registratura instanței a ştampilei de intrare).
Dacă taxa judiciară de timbru pe care ați achitat-o are o valoare mare, cel mai sigur este să depuneți chitanța originală la registratura instanței, întrucât prin ștampila cu numărul de înregistrare ce vi se aplică pe cererea de chemare în judecată/adresa de înaintare aveți dovada depunerii.
Anexăm
dovada îndeplinirii procedurii prealabile
.ꜜ⁾
ꜜ⁾ Dovada îndeplinirii procedurii prealabile se va depune numai dacă este necesar. Astfel, în conformitate cu art.193 alin.1 din
Codul
de procedură civilă „ Sesizarea instanţei se poate face numai după îndeplinirea unei proceduri prealabile, dacă legea prevede în mod expres aceasta. ”
De exemplu,
Legea
contenciosului administrativ nr. 554 / 2004 prevede în mod expres, la art.7 alin.1, următoarele: „ Înainte de a se adresa instanţei de contencios administrativ competente, persoana care se consideră vătămată într-un drept al său ori într-un interes legitim printr-un act administrativ individual care i se adresează trebuie să solicite autorităţii publice emitente sau autorităţii ierarhic superioare, dacă aceasta există, în termen de 30 de zile de la data comunicării actului, revocarea, în tot sau în parte, a acestuia. Pentru motive temeinice, persoana vătămată, destinatar al actului, poate introduce plângerea prealabilă, în cazul actelor administrative unilaterale, şi peste termenul prevăzut la alin. (1), dar nu mai târziu de 6 luni de la data emiterii actului ”.
Anexăm
dovada achitării taxei judiciare de timbru
în cuantum de...ꜜ⁾
ꜜ⁾ În conformitate cu prevederile
Ordonanţei
de urgenţă a Guvernului nr. 80 / 26 iunie 2013 privind taxele judiciare de timbru, anumite acţiuni şi cereri introduse la instanţele judecătoreşti sunt supuse taxelor judiciare de timbru, existând în același timp și cazuri în care justițiabilul este
scutit
de aceste cheltuieli (vezi
aici
cazuri de scutire).
Taxele judiciare de timbru se stabilesc în mod diferenţiat, după cum obiectul acțiunii/ cererii este sau nu evaluabil în bani, conform prevederilor
Ordonanţei
de urgenţă a Guvernului nr. 80 / 26 iunie 2013 privind taxele judiciare de timbru.
Anexăm
procura
în original /copie legalizată /delegaţia de reprezentare/copie legalizată de pe înscrisul doveditor al calităţii de reprezentant.ꜜ⁾
ꜜ⁾ Mențiunea este opțională. Dacă cererea se face prin mandatar, reprezentant legal sau avocat se anexează în plus și procura în original/copie legalizată/împuternicirea avocaţială//copie legalizată după înscrisul doveditor al calităţii de reprezentant.
Data,                                                           Semnătura,
ꜜ⁾
ꜜ⁾ Semnătura de pe cerere trebuie să fie olografă (scrisă de mână). Atenție: chiar dacă trimiteți cererea semnată prin email, instanța vă poate pune în vedere prin citație să depuneți cererea în original semnată olograf (dacă nu doriți să vă prezentați la registratura instanței pentru a o depune, o puteți trimite prin poștă și se va atașa la dosar în momentul primirii), iar în cazul în care nu vă conformați acestei solicitări, se va anula cererea pentru lipsa semnăturii. Totodată, potrivit art.196 alin.2 din Codul de procedură civilă, lipsa semnăturii se poate acoperi în tot cursul judecății, cererea putând fi semnată chiar în sedință în fața judecătorului.
Domnului Preşedinte al Judecătoriei…../Tribunalului...../Curţii de Apel
Descarcă
gratuit
acest model apăsând butonul „ Descarcă”.
Pentru mai multe detalii despre chemarea în judecată a unei persoane, click
aici
.
Dacă considerați că aveți nevoie de sprijin suplimentar, accesați secțiunea „
Caut avocat
” (click
aici
).
Descarcă
Conform Constituției României, orice persoană se poate adresa justiţiei pentru apărarea drepturilor, a libertăţilor şi a intereselor sale legitime.
Mai multe despre noi
Linkuri utile
Despre noi
Protecția consumatorilor - A.N.P.C.
Contactați-ne
Str. Carol I, nr.1, 240178, Ramnicu Valcea, Valcea, Romania
Telefon: +4 0771 023 552
E-Mail: contact@singur-in-instanta.ro
Nr. ord.registru com./an J38/349/2019
C.I.F 40707583
Copyrights © 2025 All Rights Reserved by
sbmweb.ro.
Termeni și Condiții
Sitemap