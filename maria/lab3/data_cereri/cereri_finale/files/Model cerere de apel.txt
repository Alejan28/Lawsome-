Contact
(0)
Autentificare
Ajutor public
Ce este ajutorul public judiciar?
Model Cerere ajutor public judiciar  plată onorariu avocat/expert/traducător/interpret/executor
Model Cerere ajutor public judiciar scutire/reducere și/sau eşalonare sau amânare de la plata taxelor judiciare
Model Cerere de reexaminare admitere în parte/respingere ajutor public judiciar
Model Declarație pe proprie răspundere privind ajutorul public judiciar
Ordonanţa de urgenţă a Guvernului nr. 51/2008 privind ajutorul public judiciar în materie civilă
Modele Cereri
Model Cerere de chemare în judecată
Model Întâmpinare la cererea de chemare în judecată
Model Cerere reconvențională
Mai multe
Instanțe
Legislație
Codul civil
Codul de procedură civilă
Codul penal
Codul de procedură penală
Mai Multe
Forum
Taxe de timbru
Ce sunt taxele judiciare de timbru?
Calculator taxă judiciară de timbru
Ordonanța de urgență a Guvernului nr. 80/ 26 iunie 2013 privind taxele judiciare de timbru, Actualizată
Caut avocat
Caut avocat
Model cerere de apel
01.09.2025
Judecătoria / Tribunalul  ...
( trebuie menţionată denumirea instanţei unde a fost judecat dosarul în primă instanță şi numărul dosarului, pentru ca lucrătorii de la registratură să identifice ușor împotriva cărei hotărâri formulați apel. Potrivit art. 471 din Codul de procedură civilă, apelul se depune la instanţa care a dat hotărârea pe care o atacați, sub sancţiunea nulităţii).
Dosar nr. …../…../…..
Domnule Preşedinte,
Subsemnatul
(nume, prenume)
......................., cu domiciliul în ........................., având codul numeric personal .........................,
(dacă cererea se depune prin mandatar, reprezentant legal sau avocat, se precizează în plus „ prin ...................... nume, prenume” )
sau
Subscrisa
(denumirea persoanei juridice .....),
cu sediul în ..., având codul unic de înregistrare/codul de identitate fiscală/numărul de înmatriculare în registrul comerţulul/contul bancar ..., prin reprezentant
(nume ....., prenume .....)
/prin consilier juridic
(nume ....., prenume .....)
,
în contradictoriu cu
intimatul
(nume ....., prenume .....)
, cu domiciliul în....., formulez
sau
în contradictoriu cu
intimata
(
denumirea persoanei juridice .....
), cu sediul în ....., formulez
CERERE DE APEL
împotriva sentinţei civile nr.  ....., pronunţate în dosarul nr. ...../...../....., de către Judecătoria/Tribunalul ...., prin care solicit admiterea apelului şi anularea/schimbarea în tot sau în parte a hotărârii apelate.
Totodată, solicit și …..ꜜ⁾
Potrivit art. 478 alin. (5) din Codul de procedură civilă, prin apel se vor putea cere, de asemenea, dobânzi, rate, venituri ajunse la termen şi orice alte despăgubiri ivite după darea hotărârii primei instanţe, respectiv va putea fi invocată compensaţia legală (stingerea a două datorii reciproce).
În fapt
, arăt că prima instanță în mod greșit a admis/admis în parte cererea reclamantului, având în vedere următoarele motive de apel: ...ꜜ⁾
ꜜ⁾ Precizați aspectele ce justifică acestă cerere, ce critici înțelegeți să aduceți hotărârii sau modulului în care s-a desfăşurat judecata la prima instanţă, respectiv dispoziţiile legale pe care considerați că instanța nu le-a respectat, ținând cont de prevederile art.478 din Codul de procedură civilă, respectiv:
1. Prin apel nu se poate schimba cadrul procesual (părțile din dosar și obiectul procesului) stabilit în faţa primei instanţe.
2.  În apel nu se poate schimba calitatea părţilor, cauza sau obiectul cererii de chemare în judecată şi nici nu se pot formula pretenţii noi.
3. Părţile pot însă să expliciteze pretenţiile care au fost cuprinse implicit în cererile sau apărările adresate primei instanţe.
Atenție: Apelul exercitat în termen provoacă o nouă judecată asupra fondului, iar în cazul în care apelul nu se motivează ori motivarea apelului sau întâmpinarea nu cuprinde motive, mijloace de apărare sau dovezi noi, instanţa de apel se va pronunţa, în fond, numai pe baza celor invocate la prima instanţă.
În drept
, îmi întemeiez cererea pe dispoziţiile art. 466 C.pr.civ., respectiv dispoziţiile art. ... ꜜ⁾
ꜜ⁾  Enumerați articolele din legislație în baza cărora v-ați formulat pretenţiile.
În dovedire
, solicit încuviinţarea probei cu înscrisuri/probei testimoniale/probei cu interogatoriul pârâtului/probei cu expertiză judiciară ...ꜜ⁾
ꜜ⁾ Prin apel puteți indica mijloace de apărare/dovezi noi. De asemenea, puteți solicita încuviințarea oricăreia dintre aceste probe sau chiar încuviințarea tuturor celor patru feluri de probe, dacă apreciați că vă sunt de folos în demonstrarea susținerilor dumneavoastră.
Atenție: Cererea de apel trebuie să cuprindă probele invocate în susținerea apelului, sub sancțiunea decăderii, potrivit art. 470 alin.3 din Codul de procedură civilă.
În cadrul probei cu
înscrisuri
, depun următoarele înscrisuri....., în copii certificate pentru conformitate cu originalul, în .... exemplare.ꜜ⁾
ꜜ⁾ Enumerați înscrisurile noi pe care le depuneți o dată cu cererea de apel.
Pe fiecare înscris pe care îl anexați prezentei cereri scrieți, în josul paginii sau unde se poate și este vizibil, pe fiecare pagină, mențiunea „Conform cu originalul” și semnați lângă această mențiune. Acesta este modul în care certificați pentru conformitate cu originalul înscrisurile de care înțelegeți să vă folosiți în dovedirea celor susținute.
În cadrul
probei testimoniale
, solicit citarea în calitate de martori a numiţilor
(nume ..., prenume ...)
....., cu domiciliul în ...
(adresa completă a martorilor : localitate, str., nr., bloc, scară, etaj, nr. ap.)
, pentru dovedirea celor expuse mai sus şi solicit citarea acestora.
În cadrul
probei cu interogatoriu
, solicit citarea intimatului, sub sancţiunea aplicării dispoziţiilor art. 358 Codul de procedură civilă
(în cazul în care intimatul refuză să răspundă la interogatoriuꜜ
⁾
sau nu se înfăţişează, instanţa poate socoti aceste împrejurări ca o mărturisire deplină ori numai ca un început de dovadă în folosul aceluia care a propus interogatoriul)
, pentru dovedirea următoarelor aspecte ...
ꜜ⁾ În cazul în care pârâtul este o persoană fizică, mai întâi solicitați prin cererea de apel să vi se admită proba cu interogatoriul intimatului și apoi dacă completul de judecată (judecătorul) acceptă aceasta probă, vi se va pune în vedere să îl prezentați la un termen pe care îl va stabili. Este recomandat în cazul persoanelor fizice să nu depuneți interogatoriul la dosar înainte de termenul de jucată pentru ca partea adversă să nu vadă întrebările și să aibă răspunsurile deja pregătite. Așadar, la data stabilită pentru termenul de judecată, grefierul va striga dosarul în care dumneavoastră sunteți parte și vă veți ridica în picioare pentru a vă confirma prezența în sală, iar completul de judecată (judecătorul) vă va cere să depuneți pe loc interogatoriul.
În cazul în care pârâtul este o persoană juridică, conform art.355 din Codul de procedură civilă, acesta va răspunde în scris la interogatoriul pe care va trebui să îl ataşati cererii de apel, potrivit art.194 lit.e din Codul de procedură civilă.
Astfel, dacă doriți să solicitați interogatoriul persoanei juridice și dacă completul de judecată vă încuviinţează o asemenea probă în cazul persoanelor fizice, trebuie să formulaţi în scris toate întrebările pe care doriţi să le puneţi, lăsând spaţiu pentru consemnarea răspunsurilor (de obicei se împarte coala A4 în două coloane, pe prima coloană fiind enumerate întrebările, iar pe cea de a doua se lasă spațiu pentru a se completa răspunsurile de către judecător în funcție de spusele părții adverse). De exemplu: 1. Recunoașteți că ...? Este adevărat că în data de...?  etc. (vezi model
aici
)
În cadrul probei cu
expertiză
în specialitatea ....., solicit încuviinţarea următoarelor obiective .....ꜜ⁾
ꜜ⁾ Alegeți specialitatea în conformitate cu clasificarea prevăzută în Ordinul Ministrului Justiției nr.199/C/2010 pentru aprobarea Nomenclatorului specializărilor expertizei tehnice judiciare. Precizați obiectivele evaluării.
De asemenea, solicit judecarea cauzei
în lipsă,
în conformitate cu art. 223 alin. (3) Codul de procedură civilă.ꜜ⁾
ꜜ⁾Mențiunea este opțională. Dacă nu doriți să vă prezentați în instanță, conform art. 223 alin.3 din Codul de procedură civilă, cauza se judecă și în absența dumneavoastră, dacă ați precizat în cererea de chemare în judecată faptul că doriți ca judecarea acesteia să se facă și în lipsă. Atenție, potrivit art.411 alin.1 pct.2, când niciuna din părți nu se prezintă la proces, judecătorul suspendă judecata, cu excepția situației în care una din părți a cerut în scris judecarea în lipsă.
În conformitate cu art. 453 Codul de  procedură civilă, solicit instanţei să oblige intimatul la plata
cheltuielilor de judecată
ocazionate de acest procesꜜ⁾ .
ꜜ⁾ De exemplu cheltuielile reprezentând taxele de timbru, onorariile avocaţilor/ experților/ sumele cuvenite martorilor pentru cheltuielile de transport, cazare sau masă etc.
Depun prezenta cerere, în ... exemplare.ꜜ⁾
ꜜ⁾ Conform art.149 alin. 1 din Codul de procedură civilă „Când cererea urmează a fi comunicată, ea se va face în atâtea exemplare câte sunt necesare pentru comunicare, în afară de cazurile în care părţile au un reprezentant comun sau partea figurează în mai multe calităţi juridice, când se va face într-un singur exemplar. În toate cazurile este necesar şi un exemplar pentru instanţă.” (câte un exemplar pentru fiecare parte adversă, unul pentru instanță și unul îl păstrați dumneavoastră, pentru că pe acest din urmă exemplar vă va pune lucrătorul de la registratura instanței o ștampilă cu numărul de înregistrare al cererii).
Fiecare exemplar al cererii va fi însoțit de copiile certificate după înscrisurile la care ați făcut referire mai sus.
Dacă nu doriți să vă deplasați la sediul instanței pentru a depune cererea, aceasta din urmă poate fi transmisă:
prin reprezentant convențional (persoană pe care ați împuternicit-o prin procură / împuternicire să vă reprezinte/să depună cererea pentru dvs.) ;
prin poştă, cu confirmare de primire și , în mod ideal, cu conținut declarat sau prin curier;
prin fax sau prin poşta electronică ( cererea se înregistrează şi primeşte dată certă prin aplicarea de către lucrătorul de la registratura instanței a ştampilei de intrare).
Dacă taxa judiciară de timbru pe care ați achitat-o are o valoare mare, cel mai sigur este să depuneți chitanța originală la registratura instanței, întrucât prin ștampila cu numărul de înregistrare ce vi se aplică pe cererea de apel /adresa de înaintare aveți dovada depunerii.
Anexez dovada achitării taxei judiciare de timbru în cuantum de...ꜜ⁾
ꜜ⁾ În conformitate cu prevederile Ordonanţei de urgenţă a Guvernului nr. 80 / 26 iunie 2013 privind taxele judiciare de timbru, cererea de apel se taxează în mod diferenţiat, potrivit art.23-25 din ordonanță.
Anexez procura în original /copie legalizată /delegaţia de reprezentare/copie legalizată de pe înscrisul doveditor al calităţii de reprezentant.ꜜ⁾
ꜜ⁾ Mențiunea este opțională. Dacă cererea se face prin mandatar, reprezentant legal sau avocat se anexează în plus și procura în original/copie legalizată/împuternicirea avocaţială//copie legalizată după înscrisul doveditor al calităţii de reprezentant.
Data,                                                           Semnătura,ꜜ⁾
ꜜ⁾ Semnătura de pe cerere trebuie să fie olografă (scrisă de mână). Atenție: chiar dacă trimiteți cererea semnată prin email, instanța vă poate pune în vedere prin citație să depuneți cererea în original semnată olograf (dacă nu doriți să vă prezentați la registratura instanței pentru a o depune, o puteți trimite prin poștă și se va atașa la dosar în momentul primirii), iar în cazul în care nu vă conformați acestei solicitări, se va anula cererea pentru lipsa semnăturii. Totodată, potrivit art.196 alin.2 din Codul de procedură civilă, lipsa semnăturii se poate acoperi în tot cursul judecății, cererea putând fi semnată chiar în sedință în fața judecătorului.
Domnului Preşedinte al Tribunalului...../Curţii de Apel
Descarcă gratuit acest model apăsând butonul „
Descarcă
”.
Pentru mai multe detalii despre apel, click
aici
.
Dacă considerați că aveți nevoie de sprijin suplimentar, accesați secțiunea „
Caut avocat
” (click
aici
).
Descarcă
Conform Constituției României, orice persoană se poate adresa justiţiei pentru apărarea drepturilor, a libertăţilor şi a intereselor sale legitime.
Mai multe despre noi
Linkuri utile
Despre noi
Protecția consumatorilor - A.N.P.C.
Contactați-ne
Str. Carol I, nr.1, 240178, Ramnicu Valcea, Valcea, Romania
Telefon: +4 0771 023 552
E-Mail: contact@singur-in-instanta.ro
Nr. ord.registru com./an J38/349/2019
C.I.F 40707583
Copyrights © 2025 All Rights Reserved by
sbmweb.ro.
Termeni și Condiții
Sitemap