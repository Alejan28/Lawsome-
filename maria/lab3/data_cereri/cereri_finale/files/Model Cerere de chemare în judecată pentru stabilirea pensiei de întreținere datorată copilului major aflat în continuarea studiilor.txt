Contact
(0)
Autentificare
Ajutor public
Ce este ajutorul public judiciar?
Model Cerere ajutor public judiciar  plată onorariu avocat/expert/traducător/interpret/executor
Model Cerere ajutor public judiciar scutire/reducere și/sau eşalonare sau amânare de la plata taxelor judiciare
Model Cerere de reexaminare admitere în parte/respingere ajutor public judiciar
Model Declarație pe proprie răspundere privind ajutorul public judiciar
Ordonanţa de urgenţă a Guvernului nr. 51/2008 privind ajutorul public judiciar în materie civilă
Modele Cereri
Model Cerere de chemare în judecată
Model Întâmpinare la cererea de chemare în judecată
Model Cerere reconvențională
Mai multe
Instanțe
Legislație
Codul civil
Codul de procedură civilă
Codul penal
Codul de procedură penală
Mai Multe
Forum
Taxe de timbru
Ce sunt taxele judiciare de timbru?
Calculator taxă judiciară de timbru
Ordonanța de urgență a Guvernului nr. 80/ 26 iunie 2013 privind taxele judiciare de timbru, Actualizată
Caut avocat
Caut avocat
Model Cerere de chemare în judecată pentru stabilirea pensiei de întreținere datorată copilului major aflat în continuarea studiilor
01.09.2025
Judecătoria ...ꜜ⁾
(vezi
aici
harta instanțelor)
ꜜ⁾ Conform prevederilor art. 94, art.107, respectiv art.113 alin. (1) pct.2 din
Codul
de procedură civilă, este compententă să judece această cerere atât Judecătoria în a cărei circumscripție domiciliază reclamantul (cel care solicită pensia de întreținere), cât Judecătoria în a cărei circumscripție domiciliază pârâtul (cel care datorează pensia de întreținere)
Domnule Preşedinte,
Subsemnatulꜜ⁾
(nume ..., prenume ...)
, cu domiciliul în ....
(adresa completă : localitate, str., nr., bloc, scară, etaj, nr. ap.)
, având codul numeric personal ...
ꜜ⁾ Potrivit artr.499 alin.3 din
Codul
civil, cererea se formulează de către copilul devenit major, aflat în continuarea studiilor, până la terminarea acestora, dar fără a depăşi vârsta de 26 de ani.
în contradictoriu cu pârâtul/pârâții
(nume ..., prenume ...părinte/părinți)
, cu domiciliul în ..., formulez prezenta
CERERE DE CHEMARE ÎN JUDECATĂ
prin care solicit instanţei ca prin hotărârea ce o va pronunţa să dispună obligarea pârâtului/pârâțiilor la plata unei pensii de întreţinere lunare în cuantum deꜜ⁾ ..... reprezentând contribuţia care îi/le revine pârâtului/pârâților, în temeiul obligaţiei legale de întreţinere, la cheltuielile de educare, învăţătură şi pregătire profesională.
ꜜ⁾ Potrivit art.529 alin.2 din
Codul
civil, întreţinerea datorată de părinte se stabileşte până la:
o pătrime din venitul său lunar net pentru un copil;
o treime din venitul său lunar net pentru 2 copii (o treime este cota totală, care poate reveni ambilor copii, nu fiecăruia dintre ei);
o jumătate din venitul său lunar net pentru 3 sau mai mulţi copii (o jumătate este cota totală, care poate reveni tuturor copiilor aflaţi în întreţinerea pârâtului, nu fiecăruia dintre ei).
Potrivit art.529 alin.3 din Codul civil ”Cuantumul întreţinerii datorate copiilor, împreună cu întreţinerea datorată altor persoane, nu poate depăşi jumătate din venitul net lunar al pârâtului.”
Întreţinerea este datorată potrivit cu nevoia celui care o cere şi cu mijloacele celui care urmează a o plăti.
De asemenea, în conformitate cu prevederile art.532 din
Codul
Civil solicit obligarea pârâtului la plata pensiei de întreţinere începând cu data deꜜ⁾ .....
ꜜ⁾ Pensia de întreţinere se datorează de la data cererii de chemare în judecată, însă pensia poate fi acordată şi pentru o perioadă anterioară, dacă introducerea cererii de chemare în judecată a fost întârziată din culpa pârâtului.
Totodată, în conformitate cu prevederile art.533 din
Codul
Civil solicit ca plata pensiei de întreţinere de către pârât să se facă astfelꜜ⁾ .....
ꜜ⁾ Pensia de întreţinere se plăteşte în rate periodice, la termenele convenite de părţi sau, în lipsa acordului lor, la cele stabilite prin hotărâre judecătorească.
De asemenea, părţile pot conveni sau, dacă sunt motive temeinice, instanţa poate hotărî ca întreţinerea să se execute prin plata anticipată a unei sume globale care să acopere nevoile de întreţinere ale celui îndreptăţit pe o perioadă mai îndelungată sau pe întreaga perioadă în care se datorează întreţinerea, în măsura în care pârâtul are mijloacele necesare acoperirii acestei obligaţii.
În fapt
, arăt că ꜜ⁾...
ꜜ⁾ Precizați aspectele ce justifică cererea dumneavoastră, precum:
faptul că pârâtul/pârâții este/sunt părintele/părinții dumneavoastră;
faptul că aveți anumite nevoi ce presupun cheltuieli de educare, învăţătură şi pregătire profesională ( precizați faptul că vă aflați în continuarea studiilor, indicați instituția de învățământ);
dacă este cazul, faptul că sunteți implicat în activităţile extraşcolare ce presupun anumite cheltuieli;
dacă dețineți astfel de informații, faptul că pârâtu/pârâții înregistrează venituri, respectiv locul său/lor de muncă, faptul că pârâtul/pârâții
dețin bunuri etc.;
faptul că obligaţia de întreţinere a pârâtului nu a fost executată de bunăvoie, în natură, prin asigurarea cheltuielilor pentru educare, învăţătură şi pregătire profesională. În consecință, este necesară executarea obligaţiei de întreţinere printr-o prestaţie bănească periodică etc.
În drept
, îmi întemeiez cererea pe dispoziţiile art. 499 şi art. 527-530 din
Codul
Civil.
În dovedire, solicit încuviinţarea probei cu înscrisuri/ probei testimoniale/ probei cu interogatoriul pârâtului/pârâților.ꜜ⁾
ꜜ⁾ Puteți solicita încuviințarea oricăreia dintre aceste probe sau chiar încuviințarea tuturor celor trei variante.
În cadrul probei cu înscrisuri, depun următoarele înscrisuri ....., în copii certificate pentru conformitate cu originalul, în ..... exemplare.ꜜ⁾
ꜜ⁾ Enumerați înscrisurile depuse. ( de exemplu: Certificatul de naștere nr..., Adeverințe ce atestă urmarea cursurilor într-o unitate de învățământ, chitanțe etc.)
Certificarea pentru conformitate cu originalul se face astfel: pe fiecare înscris pe care îl anexați prezentei cereri scrieți, în josul paginii sau unde se poate și este vizibil, pe fiecare pagină, mențiunea „Conform cu originalul” și semnați lângă această mențiune.
În cadrul probei cu testimoniale, solicit citarea în calitate de martori a numiţilor
(nume ..., prenume ...)
....., cu domiciliul în ...
(adresa completă a martorilor : localitate, str., nr., bloc, scară, etaj, nr. ap.)
, pentru dovedirea celor expuse mai sus.
În cadrul probei cu interogatoriu
ꜜ⁾
, solicit citarea pârâtului/pârâților, sub sancţiunea aplicării dispoziţiilor art. 358
Codul
de procedură civilă
(în cazul în care pârâtul refuză să răspundă la interogatoriu sau nu se înfăţişează, instanţa poate socoti aceste împrejurări ca o mărturisire deplină ori numai ca un început de dovadă în folosul aceluia care a propus interogatoriul)
, pentru dovedirea următoarelor aspecte
(de exemplu: faptul că pârâtul are un loc de muncă, faptul că pârâtul dispune de venituri suplimentare etc.)
ꜜ⁾ Ulterior, dacă completul de judecată vă încuviinţează o asemenea probă trebuie să formulaţi în scris toate întrebările pe care doriţi să le puneţi, lăsând spaţiu pentru consemnarea răspunsurilor (de obicei se împarte coala A4 în două coloane, pe prima coloană fiind enumerate întrebările, iar pe cea de a doua se lasă spațiu pentru a se completa răspusurile de către judecător în funcție de spusele părții adverse). De exemplu: 1. Recunoașteți că ...? Este adevărat că în data de...?  etc. (click
aici
pentru model)
Solicit judecarea cauzei în lipsă, în conformitate cu art. 411 alin. (1) pct. 2
Codul
de procedură civilă.
În conformitate cu art. 453
Codul
de procedură civilă, solicit instanţei să oblige pârâtul la plata cheltuielilor de judecată ocazionate de acest procesꜜ⁾ .
ꜜ⁾ De exemplu cheltuielile reprezentând onorariile avocaţilor/ sumele cuvenite martorilor pentru cheltuielile de transport, cazare sau masă etc.
Prezenta cerere este scutită de la plata taxei judiciare de timbru, conform dispoziţiilor art.29 din
O.U.G
nr.80/2013 privind taxele judiciare de timbru.
Depun prezenta cerere de chemare în judecată și înscrisurile anexate în două/trei exemplare.
ꜜ⁾ Cererea va fi depusă, în conformitate cu prevederile art.149 din Codul de procedură civilă în atâtea exemplare câte sunt necesare pentru comunicare. În cazul de față, cererea va fi comunicată într-un exemplar către pârât/în două exemplare pentru pârâți ( când sunt chemați în judecată ambii părinți) şi într-un un exemplar pentru instanţă.
Dacă cererea se face prin mandatar, reprezentant legal sau avocat se anexează în plus și procura în original/copie legalizată/împuternicirea avocaţială//copie legalizată după înscrisul doveditor al calităţii de reprezentant.
Data                                                                                                       Semnătura
ꜜ⁾
ꜜ⁾ Semnătura de pe cerere trebuie să fie olografă (scrisă de mână). Atenție: chiar dacă trimiteți cererea semnată prin email, instanța vă va pune în vedere prin citație să depuneți cererea în original semnată olograf (dacă nu doriți să vă prezentați la registratura instanței pentru a o depune, o puteți trimite prin poștă și se va atașa la dosar în momentul primirii), iar în cazul în care nu vă conformați acestei solicitări, se va anula cererea pentru lipsa semnăturii.
Domnului Preşedinte al Judecătoriei ....
Descarcă
gratuit
acest model apăsând butonul „ Descarcă”.
Pentru mai multe detalii privind pensia de întreținere
vezi
aici
.
Descarcă
Conform Constituției României, orice persoană se poate adresa justiţiei pentru apărarea drepturilor, a libertăţilor şi a intereselor sale legitime.
Mai multe despre noi
Linkuri utile
Despre noi
Protecția consumatorilor - A.N.P.C.
Contactați-ne
Str. Carol I, nr.1, 240178, Ramnicu Valcea, Valcea, Romania
Telefon: +4 0771 023 552
E-Mail: contact@singur-in-instanta.ro
Nr. ord.registru com./an J38/349/2019
C.I.F 40707583
Copyrights © 2025 All Rights Reserved by
sbmweb.ro.
Termeni și Condiții
Sitemap